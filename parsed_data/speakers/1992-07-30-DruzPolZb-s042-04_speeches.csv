37,"Hvala. Prijavljena sta še dva razpravljalca. Če ne bosta predolga, bi lahko mogoče točko tudi zaključili pred prehodom na glasovanje. Prvi je gospod Tomše. Če se nameravate še prijaviti, potem bomo točko prekinili. Čez kakšnih deste minut."
28,"Gospod predsedujoči! Predlagam, da se nadaljuje z naslednjo točko dnevnega reda, dokler ne pride predstavnik Agencije za sanacijo bank, ki bo podal obširno uvodno besedo k tej točki."
31,"Pomeni, da imamo mi sedaj sklep, da zakon obravnavamo kot predlog, nimamo pa opredelitve Zakonodajno-pravne komisije do amandmajev. Po mojem to pomeni, da še vedno nimamo pogojev za obravnavo te točke."
4,"Prosim, gospa Sonja Lokar."
67,"Hvala. Predlog Vlade Republike Slovenije o administrativni omejitvi plač v javnem sektorju ima namen zmanjšati proračunski primanjkljaj, ki dobiva po zamenjavi vlade že kar zastrašujoč obseg. Popolnoma jasno je, da si Slovenija v sedanji ekonomski situaciji ne more in si tudi ne bi smela privoščiti prevelikega povečanja javnega dolga, na kar smo Narodni demokrati opozarjali že pri predlogih zakonov o sanaciji bank in o lastninski preobrazbi podjetij."
136,"Čeprav moramo namen tega ukrepa pozdraviti, saj je po našem mnenju pravilen, ima pa sam ukrep toliko spremljajočih negativnih posledic, da bo v končni fazi napravil slovenskemu gospodarstvu bistveno več škode, kot bodo znašale njegove marginalne koristi. Ukrep administrativnega omejevanja, to je bilo danes že poudarjeno, nas po eni strani vse preveč spominja na polpreteklo obdobje, ko so se razne vlade do vključno Šinigojeve, direktno vmešavale v gospodarjenje in nam tako zapustile drago proizvodnjo, neurejene lastninske odnose in gospodarsko krizo. Na osnovi tega, kot tudi nekaterih predhodnih ukrepov vlade dr. Drnovška, moramo na žalost ugotoviti, da on sam, kot tudi nekateri njegovi predvsem gospodarski ministri, uporabljajo pri vodenju gospodarske politike zamisli in metode, ki so se jih naučili na svojih preteklih funkcijah bodisi v Beogradu bodisi v Ljubljani. Mogoče bi bilo tudi naivno pričakovati kaj drugega."
136,"Kolektivna pogodba je za nas in v vsaki pravni državi pač, kot že sama beseda pove, pogodba in jo je treba spoštovati v celotnem obdobju njene veljavnosti in jo je možno v tem času spreminjati samo s sklenitvijo nove pogodbe ali z aneksom k stari, in to ob soglasju obeh pogodbenih partnerjev, torej vlade in sindikatov. Po izteku stare pogodbe se sklene nova, ki je rezultat usklajevanja med socialnimi partnerji, nikakor pa ne diktata enega drugemu. Samo tako je možno ustvariti socialno tržni gospodarski sistem, za katerega se vsi zavzemamo, izgleda pa da eni le bolj z besedo. Zato enostranskemu administrativnemu ukrepu o plačah kot ukrepu, ki je nezdružljiv z demokracijo in sodobnim gospodarskim sistemom, najodločneje nasprotujemo. Prepričani smo, da nas tak ukrep vrača mogoče v polpreteklo dobo, za katero smo upali, da je že zgodovina."
126,"Ne samo, da je tak ukrep za nas politično nesprejemljiv; menimo tudi, da je gospodarsko nesmotrn. Izrazito omejevanje plač deluje protiinflacijsko namreč v pogojih pregrete konjukture; o tej pa v sedanjem trenutku v slovenskem gospodarskem prostoru ni ne duha ne sluha - srečujemo se s padanjem proizvodnje in večanjem števila brezposelnih. Zmanjševanje plač v takšni situaciji pomeni nadaljnje zmanjšanje povpraševanja in s tem nadaljnje pospešeno upadanje proizvodnje. Kot rezultat takega ukrepa se bo povečalo število brezposelnih in proizvodnja bo zaradi takšnega zmanjšanja obsega postala še bolj nerentabilna. Vse to pa bo zmanjšalo prihodke in povečalo izdatke proračuna. Torej se bo proračunski primanjkljaj povečal in ne zmanjšal, kot neupravičeno pričakujejo nekateri resorni ministri. Posledica vladnega ukrepa bo torej poslabšana ekonomska situacija v Republiki Sloveniji in povečan proračunski primanjkljaj."
451,"Narodni demokrati smo zato že spomladi na posvetovanju Društva manager, to je bilo aprila letos v Portorožu, predlagali ukrepe, ki bi zagotovili rentabilnejšo proizvodnjo in preko te zmanjševali tudi proračunski primanjkljaj. Naši predlogi vsebujejo ukrepe predvsem na dveh področjih: znižanje dajatev tako za zaposlene kot za podjetja in znižanje previsokih obrestnih mer na evropski nivo. Prvi ukrep je možno izvesti, ne da bi se dohodki države znižali, če istočasno zajamemo z zbiranjem davkov večji odstotek gospodarske aktivnosti. Uveljaviti je potrebno torej vsaj delno izterjavo davkov od tako imenovane sive ali črne ekonomije. Po naših ocenah približno 40 % vseh gospodarskih aktivnosti sem spada. Ob doslednejšem izterjevanju davkov bi bilo torej možno takoj prispevne stopnje znižati za 25 %, ne da bi se dohodki proračuna pri tem znižali. Zaradi manjših obremenitev bi se povečali neto osebni dohodki zaposlenih in s tem njihova kupna moč. Na drugi strani bi se zaradi nižjih dajatev in zaradi povečanja proizvodnje, ki bi bila posledica večje kupne moči prebivalstva, povečala rentabilnost proizvodnje. Nadaljnje in še odločilnejše povečanje rentabilnosti proizvodnje pa je možno doseči z znižanjem realnih obrestnih mer, ki jih mora gospodarstvo plačevati za najeti kapital. To je možno doseči skupaj in istočasno s sanacijo bančnega sistema. Prvi korak pri tem bi po našem mnenju moralo biti podržavljanje vseh bank, bank z dubiozami oziroma vseh bank, ki za sanacijo potrebujejo javni denar. S tem bi dosegli več pomembnih premikov v našem gospodarskem sistemu. Slovenski davkoplačevalci bi tako vedeli, čigave banke se bodo sanirale z njihovim denarjem. To je edina poštena rešitev. Sedanji vladni predlog sanacije bank pušča kljub vlaganju javnega denarja v bančni sistem njegovo lastništvo nedorečeno. Menimo, da je uspešno sanacijo bank možno izvesti samo ob znanih in dorečenih lastniških in upniških razmerjih. Nadalje bi vlada, pod katere kontrolo bi bila sedaj večina bančnega sistema, lahko administrativno znižala realno obrestno mero na približno 12 %. S tem ukrepom bi podjetjem omogočili rentabilno proizvodnjo in konkurenčnost na domačih in tujih trgih. Zaradi povečanja donosnosti in povpraševanja bi neinflacijsko narasla proizvodnja, zmanjšalo bi se število brezposelnih, kar vse bi povečalo tudi priliv v proračun in tako vsaj zmanjšalo, če ne popolnoma eliminiralo, njegov deficit. Že samo to so zadostni razlogi za sprejetje teh ukrepov, čeprav bi ti istočasno vzpodbudili v slovenskem gospodarstvu še druge pomembne premike. Prekinili bi prelivanje kapitala od podjetij sposobnih uveljaviti se na trgu h kroničnim bolnikom. To bi omogočilo in stimuliralo rast in razvoj uspešnih, torej tistih podjetij, ki so sposobna poslovati z dobičkom in odmiranje neozdravljivo bolnih. Le tako je možno doseči preobrat v ekonomskih trendih, ki upadajo že od leta 1986 in napraviti prvi korak v tržno gospodarstvo. Postopno bi se povečala zaposlenost in donosnost slovenskega gospodarstva, ki morata biti strateška cilja pri njegovi sanaciji."
57,"Doseganje teh ciljev na državno intervencionističen način, metoda, za katero se je očitno odločila vlada dr. Drnovška, ni možna. To so nam dokazale številne jugo reforme, ki so vodile naše gospodarstvo iz ene v drugo še hujšo krizo. Na ta način slovensko gospodarstvo, ob poglabljajoči se krizi, izgublja dragoceni čas in slabša se mu njegova startna pozicija."
101,"Zato bomo Narodni demokrati predlogom o omejevanju plač in o sanaciji bančnega sistema na takšen način, kot ga predlaga vlada, najodločneje nasprotovali in jih skušali preprečiti s tistimi sredstvi, ki jih ima na razpolago opozicija v parlamentarni demokraciji. Hkrati se bomo zavzemali za čimprejšnje volitve, za katere verjamemo, da bodo sedanjo vlado - kar že ves čas delamo, po našem predlogu bi imeli zakon že 21. junija - in njene gospodarske metode, ki sodijo še naprej v ropotarnico najuspešnejših socialno socialistično komunističnih sistemov, postavile v zgodovino in tako omogočile Republiki Sloveniji nemoten gospodarski razvoj in s tem tudi vključitev v Evropo. Hvala lepa."
74,"Spoštovane gospe in gospodje! Gospod Balažic je uvodoma povedal oz. se je vprašal, po katerem modelu naj bi naša slovenska vlada iskala pot razvoja Slovenije, ali po ameriškem ali po evropskem. Mislim, da smo se tu že zdavnaj odločili, da nimamo gledati kam drugam kot proti Bavarski, Baden-Wurttembergu, k Švici ali severni Italiji. Kamorkoli bomo gledali, bomo najbrž zapirali oči pred resnico in ta resnica nas bo stala mnogo več, kot bi nas sicer."
233,"Menim, da je ekonomska politika najbolj temeljni del tega časa. In mislim, da bi tudi vlada kot taka morala s svojimi predstavniki biti tu. Res je, da je včeraj minister Kračun na kratko obrazložil, vendar za moje spoznanje nekako bolj tako, češ: ugotovili smo to, kaj je - meni to ni treba pripovedovati, ker slučajno vem, pa tudi vsi vemo, kaj se je zgodilo in kaj se dela že dve leti in tudi leto prej. Menim pa tudi, da tak naslov zasnove ekonomske politike nekako pomeni, kot da bi šele sedaj začeli misliti, kako bi neko stvar rešili. Mnoge stvari so bile že prej napisane in usmerjane, povedane, tako da ni sedaj tu, da bi v naslovih iskali neko svojo lastno podobo in lasten koncept, ampak da se tisto, kar je v redu, pelje naprej, kar pa ni, naj se pa dodela. Mislim, da je to edino, kar je in da moramo mi kot parlamentarci samo tako gledati. In to, kar je sedaj na koncu povedal gospod Balažic, mislim da je prav: eno z drugim in brez parlamenta nikakor ne bo šlo in se mi zdi, da je bilo že veliko in preveč povedanega tu, kaj bi bilo potrebno storiti - pa premalo storjenega. In vlada ne more sedaj z nekimi zasnovami in nekimi abecednimi pojmi uvajati opis težav in nekih stvari, ki jih bo treba rešiti. Kako jih rešiti, bom pa poskušal sedaj komentirati."
97,"Razumem, da ko prideš, moraš pač malo vedeti, kaj je in potem šele na osnovi tega ugotoviš, kaj bi bilo dobro. Vendar pa ne moreš čisto obrniti na glavo, ker so nekatere stvari vendarle znane, znane vsakemu laiku, najbolj pa seveda gospodarstvenikom. Govor je o tem, da bi se situacija izboljšala približno v 8 mesecih do enega leta. Vendar se mi zdi oz. sem prepričan, da s takimi potezami, kot so sedaj predvidene, se to ne bo zgodilo. Poglejmo: kratkoročno je rečeno, da naj tečaj ne bi zaviral izvoza. Ta postavka je meni čudna, nesmiselna, kruta. Zakaj?"
153,"Izvoz je bil (kar je nekje kasneje tudi povedano) prvič po desetih letih - pazite po desetih letih! - v letu 1991 bil 6,5 % nižji, se pravi v trendu, ki je bil stalno v porastu, je v letu 1991 nekako padel za 6,5 %. Nič ni povedano, kar mislim, da bi analitiki lahko dobro vedeli, da je bil ta izvoz leta 1991 torpediran z izpadom jugoslovanskega prostora in z izpadom (že prej in tudi v tistem času) vzhodnega trga in tudi Arabcev. In to bi bilo treba povedati zraven. In mislim, da je ta izpad izvoza soliden, manjka pa mi (in kar je glavno), da bi se morali mnogo več ukvarjati z izvozom in pospeševati izvoz. Če rečemo, naj tečaj ne bi zaviral izvoza, to pomeni, da bomo sicer tako gledali, da bi bilo to nekako v redu, ker se po drugi strani zelo bojimo in se vlada boji, da bi bil presežek plačilne bilance prevelik."
129,"Kakorkoli bomo gledali, je to zame čista neumnost. Mi moramo vendar vedeti, da je edini izhod v izvozu. Če smo izgubili 40 ali 50 % trga - in slovenski trg je trg srednjega mesta - potem je treba vedeti, da je treba zagotoviti gospodarstvu in industriji trg. In ta trg je gotovo v izvozu in doma. Se pravi: če tu govorimo o tem, da bi morali povečati uvoz in bi se s tem tečaj povišal, to je čisto teoretična računica, ki pa v našem primeru ne more držati - iz preprostega razloga, ker je naš izhod izvoz! In kakorkoli bomo gledali - industrija mora iti ven; če doma in če v Jugoslaviji in na vzhodu ne more prodati, potem je treba to pot ubrati in brezpogojno v tej smeri usmeriti osnovno smer te politike."
156,"V kratkoročnih ukrepih pravijo, da naj bi bilo vrednotenje in menjava z nekdanjo Jugoslavijo čim večja. To je lahko v redu rečeno, vendar pa istočasno vedo, da Banka Slovenije tega nekako ne podpira. Razumljivo! Saj ima vendar izkušnje z Jugoslavijo, z bivšimi republikami Jugoslavije, kakšno stanje je. In mislim, da je to čisto zavajanje tistega, ki se je že odločil, da se bo boril z izvozom na zapad in se bo evropsko obnašal in spravil svoje elemente na nivo evropske ekonomije in evropskega podjetništva, bomo sedaj zopet peljali v to bivšo Jugoslavijo. In tu jih v potuhi nekako trepljajo po rami, češ, saj bo v redu, to bomo uredili, se dogovorili in bo že v redu. Mislim, da je to ostajanje v Jugoslaviji čista potuha in zapravljanje časa. Kar bo - bo, kar pa ne bo, pa ne bo! In mislim, da je treba reči: fantje in dekleta, gremo na zapad in druge poti gotovo ne bo."
212,"In tudi pri plačilni bilanci je treba tako vedeti. Če bi sedaj povečali uvoz, kaj pa je lažjega kot to? Kdo pa sedaj uvaža? Tisti, ki že sedaj dobro živi. Cene prenese, marže prenesejo, se uvozi in potem je istočasno tudi manjši domači trg. Torej, če hočemo domači trg povečevati, lahko povečamo, če ni pretiranega uvoza, da ima domača industrija tudi doma svoj plasma in da tudi Avstrija, Italija in obrobne dežele prihajajo k nam kupovat. Za to pa vemo, kakšni so ukrepi. In vse usmerjati v izvoz. In tu brezpogojno narediti poteze, ki ne morejo biti drugačne, kot da je potrebno izvoz stimulirati. Bistvo, kot pravim, je v tem, da smo izgubili trg. In če smo izgubili trge,je treba nekaj dobiti. Ta vemo kje je. V Jugoslaviji ga še ni in ga tudi en čas še ne bo in je čista iluzija se s tem ukvarjati in mislim, da je to tudi odsev nekako zasedbe sedanje vlade, kjer je seveda mnogo preveč tega projugoslovanskega duha in vonja in nikakor se ne moremo od tega posloviti. To bi že zdavnaj moralo biti. Treba je povečati tudi domači trg. Če bomo seveda uvažali na veliko, ga seveda ne bomo povečali, ker bo prišla dobra in slaba roba in seveda zavrnila domače proizvajalce."
242,"Govor je tudi o tem, kakšen je proračun in kaj vse v proračunu manjka - bruto in neto. Moti me to, ko so ocene recimo pred tečajem, bi rekel, za čas ali pa za dobo pred tečajem sedem in pol do dvanajst milijard tolarjev, potem s finančno sanacijo bank 12 do 15; mislim, če je ocena naj bo ocena. Kaj je s tem? Številka. Mogoče zadnja 11, 15 - ne pa od tu do tu. Se pravi, da je res tisto tudi, če bi ne vedeli, bi najbrž ne bilo dobro, da bi se takole šli v zobe in nekako tako, češ, saj ni važno, saj tako ali tako tega nihče ne bere, nihče ne razume. Jaz vem, da je ta zasnova ekonomske politike bila verjetno dobronamerno napisana, vendar je tako majhna, tako kratka, tako nedorečena in je bilo že mnogo drugih stvari že zdavnaj povedanih, ki jih vsi iz glave vemo, po drugi strani pa mislim, da nas ne bo nobeden več ""odrajtaval"" tako, da bo napisal kup ene solate, v kateri bodo neke analize in nekaj stvari in v tem se bomo utopili in seveda bili zadovoljni, kaj se je zgodilo. To že v glavnem vsi vemo in ta presek se je v lanskem letu zgodil, nastaja novo obdobje, z osamosvojitvijo po 8. oktobru je čisto nova situacija in seveda po 15. januarju pa spet nova. Tu nimamo kaj gledati nazaj in če bomo gledali nazaj se bomo zavajali in izgubljali čas."
263,"Glejte v proračunu za leto 1991 je bilo plusa za 2,8 milijard. V redu, je bilo prej rečeno, gospod pred mano je povedal, da je bilo treba izterjati davke, prispevke itn. Seveda, to se dela, to je, vemo, da se to tudi trdo dela in da finančno ministrstvo in vsi ostali ne spijo, vendar kar naenkrat se najbrž vsega ne da. To je ena stran. Druga stran pa je, od kod pa je lahko bilo 2,8 milijarde plusa? To je vendarle moralo od nekod priti, saj konec koncev nobeden v tem proračunu ni umrl. Ali je kdo umrl v tej porabni sferi? Nobeden ni umrl. Vsi so preživeli in klub temu je 2,8 milijard plusa. Se pravi, da se lahko oziroma se moramo drugače pogovarjati. Ali pa drugače povedano: ne bo mogla samo ta industrija in ta struktura nositi vsega bremena poti v Evropo, vsi ostali pa se bomo lepo hahljali in lepo čakali v senci in seveda se šli stavke in ne vem kaj, se dvigali in delali hrup in trušč. Vsi bomo morali nekaj napraviti. Nič ni govor o tem, kako je treba družbeno porabo, to državno porabo zmanjšati, kako bo treba državno upravo, občinske uprave, kako državna podjetja, da še niso praktično nič naredila, praktično nič naredila. Samo zasukalo se je, novi ali pa isti ljudje so prišli, mogoče je kakšen imenovan s strani vlade v upravni odbor, in zgodba je končana. Edino kar se dela, se dela v industrijskih podjetjih. Tam morajo iti v trg in če ni vode v tej čaši, je pač ne morejo naliti. Tako je."
495,"Še o moratoriju. Včeraj je minister Kračun govoril o moratoriju, kako je bila to poteza, o kateri se spet ni vedelo, kaj se je hotelo. Rečem vam nekaj: ko je nastopila situacija v Jugoslaviji in ko je nastopila situacija na vzhodu in v evropskih dežela, skratka, ko se ve, kakšne so to milijarde mark in tolarjev ostale na teh trgih in tega inputa ni bilo, je gotovo, da bi bilo najlažje reči, fantje in dekleta, ali pa podjetja, pojdite v stečaj. Samo kdo bi potem breme nosil? V tem primeru bi pomenilo stečajno operacijo peljati naprej, kot da bi jez gor v hribih zminirali in pustili vodo v dolino, pri tem pa da v dolini nič pripravili voda pride in odplakne. Tako bi se zgodilo in bi kar naenkrat 100 ali pa 200 tisoč dodatno ljudi bilo na cesti. In kdo bi to breme nosil? Ne vem. Mislim, da je treba na te stvari tako gledati in da ni nikjer v evropskem prostoru bilo takega primera, da bi kar naenkrat izgubili toliko trga in seveda vse normalno naj gre naprej, industrija se naj muči, vsi ostali pa po starem živijo. Tako ne gre. Mislim, da je tudi v tem, kar se zdaj dela v primeru slovenskih železarn, v primeru ostalih podjetij. Človek pač spremlja. Vem približno kako to izgleda. Vendar naj mi nikar ne pove nihče, da bo zdaj prišel en tujec in bo vložil denar in seveda ga bo hotel najmanj v treh, štirih letih nazaj dobiti. In če bo to hotel, in tako hoče napraviti, tak ali drugi, saj ni važno kdo je, najmanj v treh do štirih letih, da ga dobi nazaj, potem se ve, da se bo zgodila zelo trda stvar. Lahko je spraviti 15, 100 ali ne vem koliko tisoč ljudi na cesto, vendar kot pravim: kdo bo te ljudi vzdrževal, kdo bo plačeval in kako bodo živeli? To je ena stran. Druga stran pa je v tem, da je odsotna industrijska strategija. Te strategije ni nobeden pokazal, mi smo napisali o tem, da mora biti nekako usmerjena v ta srednjeevropski prostor in da so seveda tisti ključni elementi v slovenskem prostoru v podjetjih, ki imajo kadre, ki trge že osvajajo, ki so trge že precej dobili, da se v bistvu borijo. Na koncu koncev ne moreš reči: nič niste vredni - pojdite. Moraš reči: matrajte se, mučite se in se bo nekaj zgodilo. Ne pa kar tako dvigniti rampo, moratorij in skratka tudi o tem, ko govorimo o sanaciji bank in javnem dolgu je nam vsem jasno, da se bankam ravno tako ni nič zgodile dve ali tri leta. In to, da se banki ni nič zgodilo, je davek na mizi. Davek bo na mizi in bo še večji, kot si ga predstavljamo. Pa ne samo to. Zgodi se v vsakem subjektu nekaj, če se potem tudi kadrovsko nekaj zgodi. Če pa kadrovsko v bistvu stvari nekako samo ostanejo take kot so bile prej, potem se seveda ni nič zgodilo."
193,"Na koncu bi povedal to, da ta zasnova ekonomske politike je neki poskus. Daleč je od tega, da bi zadovoljeval, daleč je od tega, da bi neke stvari, ki so nujno potrebne in ko bi morali obdelati celovito fronto, kako se bomo obnašali vsi, ne pa samo tisti, na katere vsi s prstom kažemo. Tisti, ki ustvarjajo dohodek in dobiček naj se zmatrajo do konca, tisti niso nič vredni, če tega ne prigospodarijo dovolj; kaj bomo pa mi naredili, o tem se pa ne govori. Mislim, da mora biti osnova te ekonomske politike ali pa makro ekonomske politike slovenskega gospodarstva predvsem v tem, da je izvoz kategorija, ki je brezpogojno potreben, da je zavajanje, usmerjanje, da ostajamo na nekih trgih, ki so dvomljivi, zapravljanje časa. In seveda, da bomo morali vsi to breme prevzeti nase in tudi v tej smeri mora zasnova te politike iti, ne pa da bo samo ta gospodarski del garal in si prizadeval, vsi ostali bomo pa živeli normalno tako kot prej. Pezo vsega tega naj nosi kopica teh, ki proizvajajo, tisti pa, ki porabijo in ki pomenijo porabo, za njih pa naj ostane, tako kot je bilo. Hvala."
42,"Predlagam, da mi zaključimo tisto točko dnevnega reda, ki smo jo prej prekinili. (Medtem bo v restavraciji prišlo tudi do prostora, tako da bomo takrat šli na odmor. Nima smisla, da gre 140 ljudi v restavracijo in potem jih 70 tam stoji.)"
31,"Ostali smo pri obravnavi zasnove ekonomske politike vlade. Za diskusijo k tej točki sta prijavljena še gospod Štefan Korošec in gospod Ciril Kolešnik. Gospod Korošec je trenutno odsoten. Prosim, gospod Kolešnik."
186,"Hvala lepa. Ne vem, če se spominjate, toda SDP je bila vedno tista stranka, ki je ves čas terjala jasen razvojni in socialni program vlade, ki se je vedno zavzemala za čim širše družbeno soglasje o obeh elementih, da je kot sestavni del tega soglasja videla tudi socialni sporazum med delom in kapitalom na eni strani in med delom in državo, kadar nastopa kot delodajalec na drugi strani. Da smo vedeli, da je sestavni del tega socialnega sporazuma tudi kolektivno pogajanje in spoštovanje kolektivnih pogodb. Poudarjali smo, da je najvažnejši del tarifnega dela kolektivnih pogodb ravno izhodiščna plača, kajti to je cena najenostavnejšega dela, ki se potem s kompliciranostjo dela multiplicira. Najenostavnejše delo pa je povsod po svetu treba plačati vsaj toliko, da zaposleni fizično preživi sebe in svojo družino in je sposoben obnoviti svojo delovno silo. Ta minimum je mogoče zelo ekzaktno izmeriti z dogovorjeno vsebino košarice nujnih dobrin in storitev, ki te najnujnejše elementarne potrebe zaposlenih pokrivajo. Prav zato smo se tudi vedno zavzemali za določitev take košarice v pogajanjih med vlado in sindikati in za spoštovanje te določitve potem, ko je enkrat določena."
20,"Ne, gre za isti zakon. Vem, da gre za to, vendar se tudi pri monopolistih veže na to izhodiščno vprašanje."
178,"Mislim, da je takšne cilje gotovo mogoče doseči, če so pogajalci dovolj strpni in potrpežljivi in če si dovolj zaupajo. Očitno tokrat pogajanja niso uspela. Prepričana pa sem, da za Slovenijo preprosto ni drugega izhoda. Če ne bomo zbrali dovolj te strpnosti danes, jo bomo morali jutri, kajti v družbi, ki je ekonomsko tako ranljiva kot je ta trenutek Slovenija, manjkajo samo še masovni socialni konflikti in velika socialna destabilizacija in potem smo zapravili, kar smo v nekaj letih napornega dela ustvarili. Mislim, da bi bilo dobro, da podpremo vlado tudi na drugih področjih, ne pa pri administrativnem določanju plač. Da podpremo pri odpravi velikega R, kajti to bo zmanjšalo inflacijo in s tem tudi odpravilo potrebo po eskalacijskih klavzulah - takšnih ali drugačnih - v zvezi s plačami. Da podpremo tudi metodo profit-šeringa, torej takšnega povečevanja plač, kjer imajo delavci kaj koristi od tega, če se v podjetjih dobro gospodari. In da nikoli ne pozabimo, da izhodišča plača ni samo funkcija možnosti podjetja ali proračuna, ampak je tudi funkcija nekega kulturnega praga vzdržljivosti tistih, ki takšne plače potem prejemajo."
44,"Obžalujem torej, da ni prišlo do sporazuma. Predlagam, da se pogajanja pospešeno nadaljujejo in da vlada v tem trenutku predvsem poskusi doseči s sindikati dogovor, kaj v tem vmesnem obdobju, da sistemi, ki so od nje odvisni, ne bodo zašli v popoln kaos. Hvala."
195,"Spoštovani! Podpiram stališča sindikatov do tega zakona. Mislim, da vedo, s čim se ukvarjajo in vedo, kaj zagovarjajo. Osebno sam ne znam presoditi končnih učinkov tega zakona in se bom zelo težko odločil za tak zakon. Me pa določeni instrumenti, ki jih ta zakon uporablja, navdajajo s sumom in nezaupanjem. Ne razumem, zakaj so v ta zakon uvrščena zgolj podjetja, ki imajo nad 50 % družbenega kapitala, niti mi ni jasno, zakaj se upošteva samo tista monopolna podjetja, ki presegajo povprečno izplačano plačo v gospodarstvu za več kot 50%. To je sicer lahko nek ekonomski kriterij, ni pa vedno tudi realen. Določene dejavnosti imajo lahko zelo visoko izobrazbeno strukturo in potem je jasno, da presegajo povprečno plačo. Ali je sedaj to 50 % upravičeno ali ne, tega nam predlagatelj zakona ne dokaže z nekimi podrobnejšimi podatki. Razumem, da je ta zakon lahko potreben zaradi omejevanja odtoka kapitala iz proračuna v določeno javno sfero, toda ne razumem,zakaj se ga uporablja za monopolna podjetja. Kot je meni jasno, se monopolno podjetje lahko tudi drugače omeji; mogoče s ceno ali čim podobnim. Konec koncev se proračun polni tudi z dohodnino, ki pa se jasno obračunava na podlagi osebnih dohodkov."
33,"Enostavno imam več takih vprašanj, na katera si ne znam odgovoriti, niti nimam nekoga, ki bi mi to podrobneje razložil. Zato prosim predlagatelja, da naj me, kolikor to more, poskuša prepričati. Hvala lepa."
8,Hvala. Za razpravo je prijavljen tudi gospod Tomšič.
2,Gospod Gajšek.
381,"Hvala lepa. Spoštovane kolegice in kolegi. Z vsem, kar je kolega Dušan Semolič tukaj povedal, se popolnoma strinjam. To je tudi zelo redko, da je med sindikalisti vseh ""šatirungan"" bi rekel, torej tako med dejavnostjo kot sindikati v gospodarstvu in negospodarstvu prišlo do nekega konsenza. Kaj to pomeni za ta zbor? Kar so v teh sindikatih združeni volivci iz različnih strank - od krščansko demokratskih do prenoviteljskih - da to tudi na nek način le obvezuje tudi slovenski parlament. Če pogledamo nazaj, bomo videli, da je bil v Zboru občin sprejet zakon, torej ne zakon, v njihovem zboru samo, o tem monopolnem položaju, torej na nek način omejitev v teh branžah, ne pa tudi zakon o izhodiščnih plačah. Mislim, da je intenca tega pravila, čeprav je jasno, da se moramo sindikalisti kot tudi parlamentarci zavzemati za tak sistem, ki bo omogočal v naslednjih treh mesecih ali posebno v tem obdobju do jeseni neko socialno stabilnost. Torej mi si ne moremo privoščiti, da bi šli v tak konflikt, ki ga je Italija včasih poznala pred 20 leti. Zadnje čase nobena država v Evropi tega ne dela. Seveda, če pa bo zdaj vlada želela ta stabilizacijski program, katerega sindikat podpira, samo vprašanje je na kakšen način. Mi smo za prerazporeditev bremena vseh slojev na nek enakopraven način. Približno naj nosimo enako to breme. Z zajamčenimi, z izhodiščnimi plačami poudarimo gotovo po žepu tistega, ki že sedaj ne more preživeti. Zato smo mi osebno občutljivi ravno na ta zakon o začasnem omejevanju plač v podjetjih in organizacijah, ki imajo javni ali monopolni položaj. Namreč zdaj vlada argumentira tako, poslušajte: Mi želimo izhodiščne plače določati samo za tiste branže, katere mi financiramo. Tukaj je samo pol resnice. Te branže ne financirajo v celoti, ampak ponekod samo četrtino. Ne bom imenoval zdaj od zdravstva itn., tudi te dejavnosti se v večji meri živijo tudi same, so pa potrebne subvencije v teh dejavnostih, tako kot povsod po Evropi. Zato bi zdaj poslancem predlagal naslednjo stvar: zakon o začasnem omejevanju plač v podjetjih, torej o izhodiščnih plačah nikakor ne bi smel iti preko tega zbora. Na ta način izvedemo nek pritisk tudi na vlado, da upošteva civilizacije pridobitve, ki jih Evropa pozna zadnjih 30 let. Skratka, mi ne moremo pristati, da se izhodiščne plače določajo per dekret ali per zakon."
158,"Zato vam predlagam, da glasujemo proti temu, lahko pa rečem, da sindikati obljubimo, da bomo pripravljeni na kompromis. Mislimo, da je to tista prava rešitev. Za tisti slučaj, ker pač nismo vedeli kako hitro bo prišlo do sprejemanja tega zakona, je dal takrat sindikat Neodvisnost - Konfederacija novih sindikatov Slovenije amandmaje tudi k tem zakonom. Če bi že ta zakon sprejeli, s temi amandmaji bi potem omilili to stvar, čeprav bi tisto bil seveda popolnoma napačen postopek. Pravzaprav vam ne bi preveč časa vzel. Več argumentov bi lahko tukaj naštel, nekaj jih je že kolega Semolič povedal; če bi sprejeli ta zakon se mi sami na nek način izločimo tudi iz ILA in iz vseh teh organizacij. Moram vam povedati, da so že Združeni narodi sprejeli leta 1953 v tisti deklaraciji, ki govori o splošnih človekovih pravicah tudi pravico do bipartitnega in tripartitnega dogovrjanja; skratka do dogovarjanja med delojemalcem in delodajalcem oziroma zadnje čase med tema dvema plus državo."
26,"Zato predlagam, da se ta zakon o zajamčenih OD (govorim zdajle o obeh zakonih, da ne bom še enkrat gor hodil), da se absolutno ne sprejme."
93,"Ta zakon, ki pa zdajle omejuje izplačilo OD pri teh dejavnostih, ki se financirajo iz proračuna, tu imamo pa tudi eno veliko pripombo. Poglejte, tukaj je v enem izmed členov določeno, da to tangira samo tista podjetja, ki so prekršila v maju več kot 50 % iznad povprečne plače. 50 % je seveda mnogo. Če bi že kakšen zakon morali sprejemati, potem bi moral ta procent biti nižji, ker sicer tistih dejavnosti, ki so kršile npr. samo 49 % jih ne bi obravnali po tem zakonu, tiste pa ki so 50 ali 51 pa bi jih."
28,"Da povzamem. Nikakor ne bi bilo dobro za nadaljnji razvoj slovenske industrijske demokracije, če se sprejme zakon o izhodiščnih plačah. S tem bi Slovenija ogromno izgubila. Hvala lepa."
88,"Gospe in gospodje poslanci! Opozoril bi na eno stvar z oziroma na to, da obstaja neka normalna delitev dela in normalna delitev časa. Da je bilo pred 15 minutami delo v zborih prekinjeno, ker naj bi Skupščina glasovala o volilnem zakonu. Če smo nadaljevali zaradi nesklepčnosti oziroma zaradi nezmožnosti, da bi sprejemali dvotretjinsko odločitev, potem je treba pri teh ocenah vsaj dopustiti ta čas, da se predstavnike vlade, ki so tu nekje, pokliče in da lahko pridejo. Normalno so pa računali, da bo to trajalo uro ali dve."
49,"Hvala. Jaz predlagam, da ta predlog sprejmemo, kajti kot pogoj za obravnavo te in še ene točke smo zadnjič zahtevali, da dobimo te vrste poročilo in tudi materiale. Nekaj materialov smo dobili, poročila pa, kot rečeno, sedaj ni mogoče dobiti. Predlagam, da to naredimo takrat, ko bo to možno."
93,"Je mogoče preiti na obravnavo 17. točke dnevnega red, to je problematika slovenskega izvoznega gospodarstva, ki je po mojem mnenju povezana s prejšnjo točko, to je s tisto, ki smo jo prej preložili? Tudi diskusije pri prejšnji točki so pokazale, da je to tesno povezano. Kot predstavnik vlade za to točko sta določena gospod Šešok in gospa Vojka Ravbar. Tudi njiju ta trenutek ni v dvorani in v tem primeru sam sodim, da je smiselno opraviti diskusijo v okviru te generalne točke in potem, če je potrebno, še v okviru te specificirane točke."
7,"Predlagam, da tudi s to točko počakamo."
22,"Prehajamo na 18. TOČKO DNEVNEGA REDA: PREDLOG ZAKONA O ZAČASNEM OMEJEVANJU PLAČ V PODJETJIH IN ORGANIZACIJAH, KI IMAJO JAVNI ALI MONOPOLNI ZNAČAJ."
84,"Predlog zakona je predložila v obravnavo Vlada Republike Slovenije. Obravnavala sta ga Odbor za delo, zaposlovanje in socialno politiko kot matično delovno telo in Zakonodajno-pravna komisija, ki je predlagale amandmaje k naslovu, 2. in 3. členu. Odbor za delo, zaposlovanje in socialno politiko je ocenil, da je predlog zakona glede na stanje proračuna in gospodarsko situacijo v tem trenutku potreben. Odbor zato ne nasprotuje hitremu postopku pod pogojem, da se pred odločanjem na zborih opravi poskus, da se doseže konsenz med vlado in sindikati."
38,"Na seji 29/7-1992 smo na klop prejeli dodatno poročilo Odbora za delo, zaposlovanje in socialno politiko. K tej točki smo prejeli tudi nekaj amandmajev; med drugim je vložil amandma gospod Tomšič, nekaj amandmajev je vložila Zakonodajno-pravna komisija."
3,PODPREDSEDNIK ANTON PERŠAK:
23,"Predstavnik Vlade Republike Slovenije k tej točki je gospa Puharjeva, ki so jo šli iskat. Ob predvidevanju, da bo prišla, predlagam, da nadaljujemo."
8,Ali želijo besedo mogoče poročevalci delovnih teles? Ne.
17,"Odpiram razpravo. Za razpravo je prijavljen gospod Semolič. Tisti, ki nameravate razpravljati, prosim, da se še prijavite."
56,"Predlagam da nadaljujemo z 42. sejo, in sicer s tisto točko dnevnega reda, ki smo jo včeraj odložili. Včeraj smo prekinili dve točki dnevnega reda, in sicer: obravnavo predloga zakona o zagotavljanju socialne varnosti slovenskim državljanom, ki so upravičeni do pokojnine iz drugih republik bivše SFRJ; prekinili smo tudi točko Zasnova gospodarske politike Vlade Republike Slovenije."
24,"Predlagam, da gremo najprej na prvo - PREDLOG ZAKONA O ZAGOTAVLJANJU SOCIALNE VARNOSTI SLOVENSKIM DRŽAVLJANOM, KI SO UPRAVIČENI DO POKOJNINE IZ DRUGIH REPUBLIK BIVŠE SFRJ."
23,"Obveščen sem, da se je matični odbor danes sestal in se je opredelil do amandmajev. Sedaj sprašujem še Zakonodajno-pravno komisijo. Prosim, gospod Tomažič."
41,"Hvala. Spoštovani! Sedaj je prijavljenih 63 oz. 64 poslancev. Glede na dogovor z ostalima dvema zboroma predlagam, da mi sedaj to točko prekinemo in potem nadaljujemo z njo in da poskušamo ugotoviti, ali lahko izvedemo tisto, kar smo sinoči ostali dolžni."
8,"Najprej prosim, da preverimo zdajšnjo navzočnost v dvorani!"
27,"- Uradno je navzočih, kot sem rekel, 64 poslancev. Prosim, če se lahko zagotovi sklepčnost, da bi s tem omogočili tudi potrebne možnosti za dogovorjeno delovno skupno sejo."
83,"Mogoče bo danes kakšno čakanje na nadaljevanje ali na skupno sejo in bi bila najbrž možnost in priložnost, da se ta komisija sestane in nam omogoči, da ta zakon pripeljemo do konca. Opozarjam vas, da gre za socialno stisko več kot 2.000 ljudi in ne moremo tega početi tako neodgovorno. Tudi Zbor občin je obljubil, da bo danes to uvrstil na dnevni red in obravnaval. In imamo proceduralno možnost, da prekvalificiramo osnutek v predlog in zakon danes sprejmemo. Lepo prosim, če so naredite."
21,S strani vlade je bil določen za predstavnika vlade pri tej diskusiji gospod Kračun. Sedaj sta ostala dva zbora na odmoru.
45,"Še enkrat. Ker je bil protest s strani zbora, da ni vlada ustrezno zastopana za obravnavo te točke, sprašujem zbor, ali se naj nadaljnja obravnava te točke preloži, v okviru te 42. seje, na tisto zasedanje, ko bo zbor ocenil, da je zastopstvo vlade ustrezno."
6,"Kdor je za, naj prosim glasuje!"
3,Je kdo proti?
4,Se je kdo vzdržal?
8,"Ugotavljam, da je nadaljnja obravnava te točke preložena."
29,"V zvezi s tem moram povedati, da poslanci po poslovniku lahko zahtevajo odgovore na vprašanja tudi od drugih predstavnikov vlade, ne samo tistega, ki je določen za neko točko."
61,"Predlagam, da se vrnemo, če se bo zbor strinjal, na 14. točko dnevnega reda. Gospod Gajšek je predlagal dodatni sklep. K temu sklepu; seveda točke nismo končali. On predlaga, da zbor sprejme sklep, da nalaga vladi, da do prve seje v septembru pripravi temeljito poročilo o rezultatih stodnevnega dela vlade. Kot v vsakem primeru, moram dati sklep na glasovanje. Ugotavljamo navzočnost!"
9,"Kdor je za sklep gospoda Gajška, naj prosim glasuje!"
3,Je kdo proti?
4,Se je kdo vzdržal?
6,"Ugotavljam, da sklep ni bil sprejet."
22,"Prehajamo na 14. TOČKO DNEVNEGA REDA: PREDLOG ZA IZDAJO ZAKONA O JAMSTVU REPUBLIKE SLOVENIJE ZA OBVEZNICE, IZDANE ZARADI SANACIJE BANK IN HRANILNIC."
99,"To je točka, ki smo jo včeraj preložili na današnje nadaljevanje zasedanja, da ne bo ugovorov. Vlada Republike Slovenije je predložila v obravnavo predlog zakona, vendar zbor ni sprejel hitrega postopka. Obravnavala sta ga Odbor za kreditno-monetarni sistem in politiko kot matično delovno telo, ki podpira predlog zakona, in Zakonodajno-pravna komisija. Predstavnik Vlade Republike Slovenije k tej točki je gospod Debeljak. Ta trenutek še ni navzoč. Gospod Debeljak je prišel. Začenjamo s točko predlog za izdajo zakona o jamstvu Republike Slovenije za obveznice izdane zaradi sanacije bank in hranilnic. Predstavnik vlade je, kot rečeno, gospod Debeljak. Želi besedo? Prosim."
125,"Hvala lepa, gospod predsedujoči! Gospe in gospodje! Ker po profesiji nisem ekonomist, niti profesionalni politik, ki pozna odgovore na vsa vprašanja, mi dovolite, da kot poslanec dam nekaj razmišljanj k zasnovi ekonomske politike, ki sem jo prebral v 12. številki Poročevalca in ki sem jo indirektno, torej posredno, dobival preko sredstev javnega obveščanja. Zato se pridružujem ""kritiki"" (v narekovaju), ki jo je izjavil gospod Milan Pintar, da bi bila najbrž vlada dolžna že v tem času sama priti v ta parlament in preveriti svojo ekonomsko politiko tu v parlamentu. Ta zasnova ekonomske politike, ki je objavljena, je za mene res bolj zasnova kot pa delovno gradivo za pripravo nekega celovitega koncepta ekonomske politike. Predvsem bom postavljal nekaj vprašanj, nekaj dilem, ki jih morda premalo razumem."
111,"Začel bi s prvim vprašanjem, ki bi ga poimenoval prerazporejanje. Pojasniti je treba bistveno, kaj to prerazporejanje v tej ekonomski politiki pomeni, kako dolgo ima vlada namen to prerazporejanje peljati in kaj v naslednji fazi, ko ne bo več moč prerazporejati denarja iz enega segmenta gospodarjenja v drugi segment. Globoko se strinjam z ekonomistom, predstavnikom Ekonomskega inštituta, Francem Križaničem, ki je dejal, da v vladi tehtajo, komu dati in komu vzeti, namesto da bi pospešili gospodarsko rast. Ta zadeva je bila nedavno objavljena v Dnevniku in kot pravim, se s tem citatom gospoda Križaniča zelo strinjam. Primeri prerazporejanja so v teh dneh zelo kričeči in najbrž jih bo treba temeljiteje pojasniti."
123,"Drugi problem, ki ga vidim, je problem zamrzovanja plač. Mislim, da tudi ta vlada ni začela tistega, kar bi bilo potrebno začeti. V segmentu javnega sektorja, tako kot v vseh drugih segmentih gospodarstva, je prezaposlenost. In v vseh teh sektorjih je neproduktivno zaposlenih nekaj 10 % ljudi. Z zmanjšanjem neproduktivno zaposlenih pridemo do situacije, da zaposleni lahko dobijo plače, dobre plače in mislim, da bo enkrat treba začeti s tem procesom. V javnem sektorju, v javni upravi, v vseh javnih institucijah se namesto zmanjševanja neproduktivno zaposlenih pojavlja v zadnjem času pojav novega zaposlovanja. In z novim zaposlovanjem najbrž ta vlada ne bo uspela drugega, kot vsem ""solidarno"" (v narekovaju) zmanjšati ali zamrzniti plače, namesto da bi produktivno zaposlenim plače izplačali tako, kot jim gredo."
131,"Tretje vprašanje, ki sem ga postavljal mandatarju, ko je predstavljal vlado, je, kako je s procesi privatizacije. Vemo, da je bil zakon o privatizaciji zablokiran najprej v Zboru združenega dela; da tudi za sedanjo zakonodajo o privatizaciji ni videti, da bi bila sprejeta pred pozno jesenjo, kljub temu pa privatizacijski procesi v Sloveniji tečejo. Po kateri zakonodaji ta vlada pelje privatizacijske ukrepe v Sloveniji, po kateri zakonodaji se prodajajo zelo pomembna slovenska podjetja tujim državljanom oz. tujim podjetnikom, tujim firmam? Zadnji primer, ki ga je včeraj kolega poslanec Buser omenil v parlamentu, je vprašanje prodaje železarn, pred tem sem bil seznanjen s prodajo Salonita Anhovo, itd., itd. Cela vrsta nekih prodaj in privatizacijskih postopkov slovenskih firm teče, ne da bi imeli ustrezno zakonodajo, po kateri bi lahko te privatizacijske postopke peljali."
174,"Ker se nekoliko več ukvarjam s problemi energetike, bi kot četrto rad postavil vprašanje, ki sem ga zastavil tudi vladi ob predstavitvi: kaj je s prestrukturiranjem slovenske energetike, kako dolgo bo tudi ta vlada v tej ekonomski politiki tiščala glavo v pesek in ne sprejela tistega, kar je predlagal sedanji minister, da pridemo do ekonomske cene energetike? Kajti če jo zadržujemo sedaj, potem bo ta cena zanesljivo v septembru porastla (in to najbrž bistveno porastla), da bi lahko na segmentu energetike pokrivali stroške, ki nastajajo. Seveda, pokrivali vsaj tiste stroške, ki nastajajo z rednim obratovanjem, kaj šele, da bi pokrivali tiste stroške, ki jih ekologija terja od posameznih energetskih objektov. Kaže, da se tudi ta vlada odloča za ekonomsko politiko, da se ti veliki giganti zadržijo, da se s pomočjo direktnega ali indirektnega izvoza električne energije zadrži izvoz. Posledica take politike bo, da bo na področju energetike ostalo veliko nerešenih ekoloških problemov v Sloveniji in da bo ta država namesto v nek zeleni evropski raj prišla v smetišče Evrope - če bomo to politiko nadaljevali."
21,"Torej tu ni jasnih odgovorov, kaj bo na področju cenovne politike, ni jasne politike, kaj je z neizterjanimi dolgovi, itd., itd."
96,"Kot peto. Zadnji ukrepi na področju delovanja te vlade bodo pripeljali do tega, da bo številno obrtništvo in podjetništvo usahnilo v Sloveniji. Začele so se dogajati odpovedi delavcev, zaposlenih pri obrtnikih in podjetnikih; posledice so, da ne sprejmemo t.i. Toplakovega koncepta obresti, ampak da vlada za sebe jemlje bistveno višje obresti, kot bi jih neka normalna politika neke države tržne ekonomije smela uporabljati. Ker se podjetniki želijo izogniti plačevanju tako oderuških obresti, bodo raje za določen čas zaprli svoje obratovalnice in prišlo bo do zmanjšanja števila zaposlenih. To se mi ne zdi v redu politika."
54,"In nazadnje samo dve zadevi. Kako vladati brez parlamenta? In: Kako izvajati pritisk javnosti na poslance, da bi bila vladina politika uspešno realizirana? Rad bi, da o tem podpredsednik vlade Rigelnik pove nekaj več, kajti ta njegova izjava v javnosti pomeni resnično nedemokratičen poseg v parlament, v odločitve, ki jih imamo poslanci pravico sprejemati."
129,"In kot zadnje - čisto svoje osebno mnenje. Ne bom mogel sprejemati politike vlade, ki bo poleg mene zadolžila še mojega zanamca. Ta vlada pelje v logiko, da bo sedanja generacija sprejela na svoje pleče visoke davke zato, da bi se določene stvari v Sloveniji sanirale. Ker pa sedanji rod vseh obveznosti za nazaj ne bo mogel plačati, bo ta rod moral zadolžiti tudi naslednji rod k plačevanju visokih davkov. Takšne politike ne morem sprejemati in zato, dokler teh stvari temeljito ne razčistimo, tudi ne bom mogel glasovati za tako politiko. Enkrat v zgodovini je slovenski narod sprejel pretežko breme. V času izgradnje Nuklearne elektrarne Krško smo zadolžili stotine generacij, da bodo plačevale breme, ki ga bo ta Nuklearka še naslednjih 240 - 300 tisoč let nosila s seboj v Sloveniji."
38,"Podobno politiko želimo skozi ekonomsko politiko te vlade peljati, da bo tudi moj vnuk moral plačevati davke, zato, ker bom odločitev sprejel v tem parlamentu danes ali jutri jaz. Torej, take politike se zaenkrat ne da podpirati. Hvala."
95,"Hvala lepa za besedo. Jaz delim tudi ogorčenje tistih, ki trdijo, da morajo biti tu ustrezni ljudje. Jaz bi predlagal vodstvu zbora, da pogleda v predlog vlade, kdo je bil določen za to točko (glede na to, da na začetku nihče ni protestiral, da so neustrezni ljudje iz vlade določeni za to točko), da se jih pozove, da pridejo in da se z delom nadaljuje. Do sedaj je bil običaj, da je vlada določala tiste, ki so dežurni, ali kako se jim že reče, na zborih in se mi zdi, da je to najbolj učinkovito."
20,"Se pa strinjam, da verjetno nima smisla, da ljudje, ki so v vladi določeni da spremljajo točko, ne sedijo tukaj."
6,Hvala. Besedo ima gospa Sonja Lokar.
42,"Je petnajst minut do treh, ko naj bi nadaljevali. Glede na to, da lahko preštejem, da je poslancev v dvorani sedem, predlagam, da (zdaj nas je že osem, devet, deset, enajst, dvanajst, trinajst) počakamo pet minut in potem ugotovimo kakšno je stanje."
13,"Poslanke in poslanci prosim, da potrdite svojo navzočnost. Tisti, ki ste navzoči. Smo?"
9,"Glede na to, da smo že pet minut čakali"
36,", ali domnevate, da se splača še počakati ali ne? No jaz predlagam, ker so vsake dobre stvari tri, da ob dveh in petinpetdeset še enkrat ugotovimo navzočnost in če takrat ne bomo sklepčni bomo razpustili sejo."
20,"Poslanke in poslanci, pet minut je preteklo; predlagam, da še enkrat ugotovimo navzočnost. Vse navzoče poslance prosim, da potrdijo navzočnost."
32,"Ali obstojajo realne možnosti ali ne? Glede na to, da nas je 37 in da je pet ljudi v odhodu, predlagam, da zaključimo današnjo sejo. Kako? Prosim še enkrat ugotavljam sklepčnost; zadnjič:"
81,"Mislim poglejte, samo trenutek, nima smisla, po mojem, če tisti, ki ste zdaj tukaj, ne nameravate ostati, da načenjamo neko diskusijo. Sprašujem teh 41, ali nameravate ostati in se splača iti na neko točko dnevnega reda ali ne? Zato, ker je brez pomena, da npr. zdaj začnemo poslušati uvod v problematiko sanacije bank in po koncu tega uvoda ugotovimo, da je 35 poslancev v dvorani. Ali bomo ostali do zaključka točke? Kdor namerava ostati, naj, prosim pritisne na tole tipko. 31."
35,"Vsem poslancem, ki ste navzoči se zahvaljujem, zato, da ste vzdržali, vam želim lepe in prijetne počitnice, spočijte se, da bomo 9. septembra predvidoma dobre volje in bomo izglasovali volilno zakonodajo in vse ostalo. Hvala."
164,"Gospod podpredsednik! Da ne bi bil predolg in ker tudi nima smisla, da sami sebi razlagamo, predlagam sklep, ki sem ga dal na koncu svojega razmišljanja o ekonomski politiki, o kateri bi sicer morali govoriti pred dvema mesecema in pol, takrat je ta vlada nastopila svoje delo in bi morala takrat prinesti te podatke. Ta izhodišča predlagam, ker bo v avgustu poteklo 100 dni vladanja te vlade, da za prvo septembrsko sejo pripravi poročilo stodnevnega vladanja, rezultate, opremljene z ustreznimi informacijami, diagrami, tabelami in vsem ostalim, da bomo videli kaj je dejansko naredila. Prosim? Ja, gospod Školč in ostali ptički iz sredine ste zelo intenzivno preštevali tiste čase, ko je začela prejšnja vlada svoj mandat; preštevali ste dneve in zelo hitro opozarjali da bo 100 dni. Jaz vas moram spomniti, da bo okoli 25. avgusta 100 dni. Do takrat smo bili zelo tiho in po sto dnevnih bomo intenzivno sodelovali v razbijanju in razpravljanju o stvareh, ki bi morale biti v tem času narejene."
6,Gospod Kolešnik se je odpovedal diskusiji.
83,"Že pred odmorom ni bilo podpredsednika vlade in so ostali razpravljalci vendarle razpravljali. Glede na razpravo bom ob zaključku točke predlagal sklep, ki izhaja iz razprav vseh dosedanjih razpravljalcev, in ta sklep se bo glasil približno tako, da je zbor obravnaval zasnove gospodarske politike, da s predlaganim dokumentom ni zadovoljen in da zahteva dopolnitve v skladu z razpravo, tako kot ste v razpravi povedali, in da potem zbor zahteva, da se septembra tako dopolnjen dokument predloži. Zato ne sodim, da je razprava nesmiselna."
17,"Ima pa sedaj cela vrsta poslancev proceduralne pripombe. Najprej gospod Smole, potem gospod Šuklje, potem gospod Gajšek."
32,"Hvala. Trenutek prosim. Medtem se je javila za besedo tudi predstavnica vlade gospa Puharjeva. Sta pa še dva diskutanta prijavljena in predlagam, da se diskutanti zvrstijo in da potem lahko tudi reagirate."
43,"Če bom dal odmor niti te točke ne bomo zaključili. Predlagam, da vsaj to točko dokončamo, ker dvomim, da bo potem še kaj. Prosim, gospod Kopač ima zdaj še repliko, potem sta še dva diskutanta, pa gospa Puharjeva in potem predlagam, da glasujemo."
211,"Hvala lepa za besedo. K repliki me je spodbudilo poslušanje govora, ki je bilo pravzaprav namenjeno vsemu drugemu, kot pa razpravi o tem zakonu. Prvič, pogovarjamo se - vsaj v tej točki - o zakonu, ki omejuje plače v monopolnih podjetjih. Osebno ne vem, ali je definicija ""monopolnih podjetij"", ki je navedena v zakonu, povsem natančna ali ni, ampak kakorkoli že, vse države na tem svetu monopoliste na nek način omejujejo - ali z zakonodajo o monopolih, ali pa s katero drugo. In predlog zakona, ki je pred nami, je točno to; torej na nek način poseganje v plače monopolistov. In vsi govorniki tukaj - vključno s sindikalnimi, ki sem jih poslušal, so govorili o omejevanju plač. Ne gre za omejevanje plač kar tako, ampak gre za omejevanje plač samo v monopolnih podjetjih. Vsa ostala so puščena pri miru in čakajo naprej na sklepanje kolektivnih pogodb. In moje mnenje je - in mislim, da se boste s tem vsi strinjali - da ima država pravico posegati, ali na nek način regulirati monopolna področja. Enostavno je nemogoče pristati na načelo, ki se mu ne da reči liberalno, ampak se mu lahko reče le anarhistično, da se monopolnim področjem prepusti, da delujejo v skladu s tržnimi zakonitostmi. Na nek način jih je treba regulirati. To je vsebina moje replike."
195,"Vse ostale zadeve, kar se tiče sanacije bank itn., ki ne sodijo k tej točki, o katerih pa je govoril gospod Tomažič, bi pa rad rekel to-le: ne spuščajte se v razpravo, ker ne poznate instrumentov, ki so že sprejeti v tej Skupščini. Vsaj kar se tiče sanacije bank - mislim, da sem to pred tem zborom že enkrat povedal - je predvideno, da Agencija za sanacijo bank, ki je državna agencija, s strani države, prevzame vse pristojnosti, kakor da bi bila lastnik v bankah, ki jih začne sanirati. In zaradi tega je to na nek način ne de-jure, pač pa de-facto nacionalizacija, vendar samo za določen čas, dokler se banka ne ozdravi in se jo potem ne odproda ali olastnini na nek dogovorjen način. Tukaj pa poslušam gnev, ki veje proti vsakemu predlogu te vlade, samo zato, ker ga je predlagala ta vlada. Ta gnev pa je dostikrat argumentiran s stvarmi, ki gredo točno v tisto smer, ki jo želijo doseči nekateri od teh predlogov. Skratka - v tem primeru sem govoril o sanaciji bank, kar pa ni niti točka dnevnega reda. Želel sem govoriti samo o tem, da je reguliranje monopolistov po moje potrebno. Hvala lepa."
45,"Hvala lepa. Spoštovane kolegice in kolegi! Res je, kot so rekli moji predgovorniki, čas malo neprimeren za temeljito razpravo o ekonomski politiki, vendar si ga nismo mi zbrali. Normalno bi bilo, da bi vlada, ki najde čas za marsikaj, našla čas tudi za dve stvari:"
17,"1. da ne bi tako pomembnega programa razložila samo novinarjem, ampak da bi lahko razložila tudi poslancem;"
44,"2. bi lahko naredila to takrat, ko je bil program pripravljen, to je pred tremi meseci oziroma pred dvema mesecema, ne pa da smo ga morali izsiliti na dnevni red in je prišlo pravzaprav takole kot neke vrste mašilo med druge, še pomembnejše točke."
351,"Tisto kar bi rad rekel o tem programu, je naslednje. Glede na to, da je izrazito splošen, smo pričakovali, da bomo v uvodni besedi dobili konkretizacijo tega splošnega programa. Vendar je uvodna beseda bila še mnogo bolj lapidarna kot program sam in je na nek način to splošnost ne samo ohranjala, ampak jo celo dvigovala in vzbujala neke vrste vtis, kot da za to splošnostjo pravzaprav ni konkretne operacionalizacije in da v resnici splošnost ni znak, da je tekst sintezen, ampak da je na nek način splošnost znak, da lahko iz njega (predsedujočega prosim, če motimo kolego Šetinca, bom počakal, da se bo do konca pojasnil; mislim, če motim razpravo, bom počakal toliko, da končate) da ta splošnost ni rezultat sinteznosti ampak je rezultat odsotnosti neke praktične operacionalizacije, ki bi jo pa tak program moral imeti. Tisto kar me je začudilo, ko sem program prebral, evidentno pa je, da program zgleda ob prvem branju in ob prvem študiju zelo dober, je vendarle to, da program ni razdelal neusklajenosti, ki postaja neke vrste formula, ki se ne izide več v slovenskem prostoru. Namreč, če mi primerjamo našo stopnjo produktivnosti, na tej produktivnosti, pa primerjamo število zaposlenih v gospodarstvu, v negospodarstvu, nezaposlenih in upokojenih, dobimo razmerja, ki se ob tej stopnji produktivnosti ne izidejo več. Ko smo poskušali narediti nek enostaven izračun, koliko je vredno delo posameznika, zaposlenega v gospodarstvu in dejstvo, da mora ta zaposleni v gospodarstvu praktično vzdrževati enega v negospodarstvu, enega upokojenca in dva ostala državljana Republike Slovenije, smo prišli do podatkov, da nam v tej formuli zmanjka za približno milijardo mark letno. To je tista luknja, ki je v teh razmerjih, če ostanejo taka kot so, pravzaprav stalen primanjkljaj na tem nivoju družbenega proizvoda in seveda na tem nivoju družbenega standarda kot ga imamo. Ta izračun je tudi pokazal, zakaj je s tem programom prišlo do izjemno zanimivega premika, na katerega doslej ni še nihče opozoril. Ko smo se mi tu pogovarjali o neke vrste razvojni paradigmi nove vlade, je ena od treh stvari, ki je bila močno poudarjena, bila zahteva, da imamo tako imenovan usklajen in pokrit proračun."
318,"Prvo kar pri tem programu pade v oči, je odmik od te zahteve in priznanje, da mi seveda pokritega in usklajenega proračuna nimamo in ga očitno ne moremo imeti. Nekaterim od nas je bilo to vseskozi jasno. Zato me seveda toliko bolj čudi, da so nekateri v svojih uvodnih nastopih pa poudarjali, da bo lahko proračun pokrit in usklajen. Če seveda zdaj pristanemo na tezo, da proračun mora biti pokrit in usklajen, potem nastane drugo vprašanje. Namreč, če držijo podatki, ki jih dnevno dobivamo, potem prihajamo v eno izjemno zanimivo vprašanje stagflacije. Na eni strani sunkovito naraščanje deviznih rezerv, ki so se povzpele do nenormalnih višin, na drugi strani izrazito dezinvestiranje. Dezinvestiranje poteka iz različnih vzrokov. Najbolj enostavno bi lahko temu rekli, da poteka zato, ker se delo pravzaprav komaj še izplača oziroma ne izplača več. Ob tem imamo pa pravzaprav dve presenetljivi dejstvi, da mi te razmeroma velike devizne rezerve vrtimo v lastnih bankah in v tujih bankah po razmeroma nizkih obrestnih merah, obenem se pa zadolžujemo za drug denar po znatno višjih obrestnih merah. Zato bi jaz postavil to vprašanje, ker ne razumem tega. Izgleda kot da smo podobni nekomu, ki vzame kredit po 15 % obrestni meri in ga naloži v banko po 7 % obrestni meri, od te razlike 8 % pa poskuša živeti; ampak to je negativna razlika ne pozitivna. In zato seveda nastane vprašanje, kako se nam lahko zgodi, da mi pravzaprav ob tako visokih deviznih rezervah začenjamo investicije, ki so tako globoko pod nivojem, ustavljati z argumentom, da mi denarja nimamo, in potem ko nastane javen pritisk, da bomo vendarle morali iti v ponovni investicijski cikel, ne angažiramo svojega denarja, ki ga obrestujemo po nizkih obrestnih merah, ampak najemamo tuje kredite, ki jih bomo plačevali po znatno višjih obrestnih merah. To je svojevrsten paradoks, ki jasno kaže, da mi pravzaprav te formule s tem programom doslej nismo rešili in da odpira celo vrsto vprašanj."
237,"Drugo, kar bi rad rekel, je tole. Jasno je, da Slovenija mora iti v investicijski cikel. Brez tega se bosta zgodili dve stvari, ki sta za nas lahko izjemno usodni. Prvič, Slovenija zadnje tri do pet let, odkar traja visoka inflacija in dezinvestiranje strahovito hitro tehnološko zaostaja. In nam se bo zgodilo, da seveda ob tem tehnološkem zaostajanju sledi nižja produktivnost dela, se bo formula, na katero sem prej opozarjal, ker imamo nenormalno količino upokojenih in brezposelnih, ker imamo nenormalno količino ljudi v infrastrukturi oziroma v administraciji. Vsakršno dodatno zaostajanje z mednarodno primerljivimi podatki o produktivnosti dela, kamor vodi tehnološko zaostajanje povzroča dodatno katastrofo. Zato mislim, da bi mi morali v ta program vgraditi dve stvari. Čisto direktno postaviti zahtevo, da Slovenija ne zmanjša, temveč da poveča investicije in mislim, da imamo vsaj en projekt na Slovenskem, ki bi ga lahko z lastnim denarjem začeli financirati, to je pravzaprav projekt cestnega omrežja s posebnim poudarkom na betonskih elementih cestnega omrežja, kajti ta poudarek bi aktiviral pravzaprav ta del industrije, ki je v težavah - vi veste, da Anhovo stoji zdajle, ko potekajo pogajanja okrog tega komu ga bomo prodali in po kakšni ceni ga bomo prodali - in betonska avtocesta, s poudarkom na tem, da nekje ne poteka po dolinah ampak da je potisnjena na robove in dvignjena, je tudi ekološko mnogo mnogo ugodnejša kot pa seveda asfaltne, ki so za nas obremenjujoče, ker nimamo tudi nobenih lastnih materialov."
213,"Druga stvar. Mi bi morali investicijski ciklus potisniti naprej zlasti ko gre za tehnološko obnovo. Nekateri se bojijo, da direktno investiranje pomeni seveda mnogo več denarja v obtoku. Če bi mi ta denar potisnili v tehnološko opremljanje, to ne pomeni, da bi ta denar deloval inflatorno, ampak bi dejansko deloval v smislu rasti produktivnosti dela. Natančno sem pregledal ta program, ki ga imamo. Samo eden od manjših pod projektov omenja tehnološko zadevo, mislim pa, da je to eden od krucialnih problemov. Strinjam s tistim, kar je prej rekel moj predgovornik, ki je opozoril na nujnost povezovanja in izvoza, to se pravi povezovanja v Evropo in izvoza v Evropo, vendar je popolnoma jasno, da mi tega izvoza v Evropo ne moremo vzdrževati na pridnosti, ampak je danes vsaj polovica industrij takih, da mi tehnologijo potrebujemo ne samo zaradi produktivnosti, ampak zaradi večje stopnje natančnosti in večje stopnje kvalitete izdelka. In je zato vlaganje v te nove tehnologije potrebno ne samo, da nam menja, kot nekateri mislijo, določena delovna mesta, sprošča en del žive delovne sile, ampak zato, ker brez te visoke tehnologije izdelki niso več primerljivi v mednarodnem prostoru. Zato pričakujem, da bo v ta program vgrajen kompleten podprogram tehnološke obnove in podpore enega investicijskega suporta za višjo tehnološko kvaliteto produkcije in izdelkov samih."
56,"Naslednja zadeva, samo omenil jo bom, ker smo o njej že govorili, je seveda vprašanje, da očitno ne obvladujemo tega čedalje večjega kompleksa nezaposlenih. Mi še zmeraj na nek način vse nezaposlene gledamo kot enovito kategorijo. Podatki, ki jih zbirajo sociologi nas pa opozarjajo, da je razslojenost med nezaposlenimi ravno tolikšna, kot je razslojenost med zaposlenimi."
69,"Če med zaposlenimi ugotavljamo razlike v prihodkih od 1 do skoraj 15, potem to velja tudi za nezaposlene. Mi v tej fazi praktično s tako imenovanim enovitim sistemom podpore nezaposlenim nismo sposobni te razlike ločiti in vgraditi v notranji sistem podpor. Mi imamo približno razmerje, da ena tretjina nezaposlenih ima večje redne prihodke kot spodnja kategorija zaposlenih. Hkrati je pa jasno, da ena tretjina nezaposlenih praktično nima nobenih dohodkov."
120,"Grozljivo stanje te tretjine nezaposlenih, ki je brez prihodkov, politično pokriva tisto tretjino nezaposlenih, ki ima razmeroma visoke prihodke. Mislim, da je čas, da ta sistem, ki ga imamo, te enovite podpore nekega stanja, ki je pravno determinirano, se pravi, da gre za vprašanje zaposlenosti, nezaposlenosti, da mi poskušamo socialno, ekonomsko determinirati stanje, to se pravi po količini prihodkov in vezati pomoč na količino prihodkov, ne pa na pravno stanje človeka. To sta dve popolnoma različni kategoriji, to pa je tudi nujno potreben premik, ki bi nam omogočil, da polagoma od te socialno naravnane socialne politike, (jo bom kar tako imenoval), pridemo do nečesa, kar strokovnjaki v Sloveniji napovedujejo in zahtevajo zadnjih 10 let: neke vrste trg dela in znanja."
40,"Dokler z enovitimi kategorijami pokrivamo in izenačujemo statusno vse ljudi - vi pa veste, da ni večje krivice kot navidezna enakost tistih, ki so močno različni med sabo - to ne vodi v trg delovne sile, ampak obratno, vodi v pospešeno razslojenost."
101,"Še dve stvari bi rad opozoril. Mi smo sedaj na nek način kar ponosni, ko ugotavljamo, da nam mesečna stopnja inflacije pada in da je julija padla na neko razveseljivo pod tri odstotno stopnjo. Rad bi opozoril, da nisem prepričan, da je to dolgoročni trend, ki pomeni letošnje dogajanje. Ta podatek, tako kot sem ga jaz videl, ni očiščen sezonskih vplivov in ker je izjemno močan ta sezonski vpliv, zlasti na področju hrane in nekaterih drugih zadev, je lahko ta razveseljiv julijski rezultat samo prikrit problem in mi bi se morali vprašati, ali imamo zares padajočo inflacijo, ali imamo prežečo inflacijo."
190,"Lahko se nam zgodi, da zaradi nerešenih drugih problemov mi še septembra pridemo v situacijo, ko se bo ta trend zlomil, zasukal v drugo zadevo in povzročil celo vrsto konfliktnih situacij. Zato bi bil bolj vesel, če sedaj ne bi dobil tega, če bi namesto tega neprestanega poudarjanja kako je striktna monetarna politika (s katero se strinjam in jo tudi v celoti podpiram) že dala zadovoljive rezultate v padanju inflacije. Mislim, da so te izjave strokovno gledano preuranjene, zato ker dokler ne dobimo sezonsko očiščenih podatkov in nekega daljšega ciklusa, mi ne moremo govoriti, da nam je ta monetarna politika, ki je upravičeno konzervativna in restriktivna, dala rezultate. Mogoče nam ona v tem trenutku prikriva, kajti monetarna politika v tem trenutku še ne pelje niti v varčevanje, niti v prestrukturiranje. Kajti to da nekateri ne trošijo, zato ker nimajo, ne pomeni varčevanje; varčevanje pomeni, da manj trošijo tisti, ki imajo, ne pa tisti, ki nimajo. In seveda dezinvestiranje, v katerega nas celotna stvar pelje, zame ni prestrukturiranje gospodarstva, ampak je beg denarja iz dejavnosti, ki se ne splačajo več. In dejavnosti se ne izplačajo, kadar so obremenitve teh dejavnosti prevelike."
135,"Mi smo v situaciji, ko ta ciklus pojemanja gospodarske aktivnosti ne poteka več zato, ker smo izgubili trge, ampak zato ker se nam delo neha izplačati. Tu je zame temeljno vprašanje. In zopet se vrnemo na osnovno zadevo. Mislim, da je treba odkrito postaviti vprašanje produktivnosti, količine zaposlenosti v gospodarstvu, količina zaposlenih v funkciji države, količina nezaposlenih, količina upokojencev. Ko bomo to formulo izrisali in ugotovili dejansko strošek in produktivnost pri vsakem od teh segmentov, potegnili črto in videli, kje se nam ta črta prekine, takrat bo jasno, da bomo morali iti v investicijski ciklus in takrat bo treba odgovoriti na vprašanje, ali v investicijski ciklus z izposojenim denarjem, ki je mnogo dražji, ali v investicijski ciklus z lastnim denarjem, ki ga sedaj vlečemo iz aktivnost ven in ga na nek način poskušamo bančno plasirati."
67,"Končal bi s tistim, s čemer sem začel. Mislim, da smo v zelo težki situaciji, če vlada, ko tak program pripravi, meni, da je potrebno s programom seznaniti novinarje in javnost, ne meni pa, da je treba s takim programom seznaniti poslance s temeljitimi uvodnimi govori, s temeljitimi podatki, s temeljitimi analizami, s postavitvijo stvari na dnevni red in z iskanjem soglasja za tak program v parlamentu."
69,"Nekaj postaja popolnoma jasno. Mi nimamo več tistega udobnega položaja, ko je vsaka vlada imela neomejeno večino v vsakem parlamentu. Mi smo prišli v situacijo, ko bo vsaka vlada imela šibko večino v parlamentu in ko bo ves čas morala to šibko večino in vzdrževati in krepiti, kajti sicer bo treba na nek način postaviti vprašanje, ki se bo glasilo, kako smo zapravili vladno večino v parlamentu. Hvala lepa."
289,"Spoštovane poslanke in poslanci! Najprej nekaj načelnega. Mislim, da je dobro, da se v državi Sloveniji krepi prepričanje, da gospodarske in socialne krize ne bo mogoče razrešiti brez sodelovanja vseh socialnih partnerjev. To se pravi ne brez sindikatov, ne brez Gospodarske zbornice in zagotovo ne brez Vlade; to slednje seveda nikoli ni bilo pod vprašajem. Mislim, da je to dobro. Zaradi tega je naša občutljivost toliko večja, če se od tega prepričanja kdaj oddaljimo. In sedanja ponudba vlade gre, žal, v to smer. Vse skupaj sovpada s pripravo socialnega pakta. Moram reči - vsaj za Zvezo svobodnih sindikatov to velja - da ne bomo podpisali prav nobenega socialnega pakta, če bo ta pomenil krepitev neenakopravnega položaja partnerjev na račun pravic zaposlenih. Pravzaprav je pri vsem tem problem cene dela. Slovenija, žal, postaja rezervoar najcenejše delovne sile; v Sloveniji je najslabše plačan delavec oz. delavka. Zagotovo plače v gospodarstvu niso izvor inflacije. Slovenski delodajalci so imeli s svojimi delavci približno 12-krat nižje stroške, kot je to primer v Nemčiji, če lahko vzamem to primerjavo. Skratka: če kje, je potrebno varčevati pri stroških države. Zato se za nobeno ceno ne sme poslabšati že tako težko življenje tistih, ki delajo v socialni revščini; in največje breme v tem trenutku zagotovo nosijo plače industrijskega delavca. Plače so se v preteklem obdobju, v tekmi z drugimi oblikami porabe, najbolj znižale. Še več: kljub drastičnemu zmanjševanju zaposlenih, plače niso ohranile realne ravni. Zlasti občutljivi smo v sindikatih pri določitvi zajamčene plače; skratka tiste minimalne plače, ki naj za 8-urno delo zagotavlja minimalno materialno in socialno varnost. Naša občutljivost je toliko večja, ko se bližamo 18-temu v mesecu, ko delavci oz. delavke pričakujejo to poplačilo. Skratka: ne reševati proračuna na račun minimalnih plač; namreč te mora garantirati država."
191,"Sedaj pa konkretno glede na to ponudbo, ki je danes v obravnavi. Potrebno je spomniti, da je država Slovenija postala enakopravna članica mednarodne organizacije dela - kar je dobro. Postali smo člani in se s tem še posebej zavezali za določeno ravnanje. In med osnovnimi pravili ""biti član mednarodne organizacije dela"" pomeni tudi obveza spoštovani mednarodne konvencije, konvencije mednarodne organizacije dela. In tukaj je nekaj obvez, ki veljajo tudi za našo državo; in med drugim je obveza, da se kolektivne pogodbe, ki so sklenjene, upoštevajo. Če se razmere spreminjajo - in življenje jih zagotovo spreminja - je potrebno kolektivne pogodbe menjati v proceduri, kot veljajo za kolektivne pogodbe. Nikakršnega nasilja ne sme biti pri kolektivnih pogodbah. To je tisto, kar naj bi gojili tudi v naši parlamentarni demokraciji in v tej socialni demokraciji, da so ti trije partnerji v tej točki enakopravni. Lahko so pogajanja težka - in praviloma so, ker gre za konflikt stvarnih interesov - toda partnerji sedijo za mizo enakopravno in iščejo kompromise za spremembe teh pogodb, če so te spremembe nujno potrebne. Zaradi tega je tudi moja občutljivost kot poslanca v tej točki izjemna, če se gre z nasiljem na to normo."
144,"Načelno tudi zavračamo tudi vsakršno zakonsko oz. administrativno urejanje plač - ravno zaradi tega, ker smo se dogovorili in izplača se vztrajati na tem, da se to maksimalno ureja s kolektivnim dogovarjanjem. Država pa očitno spet nastopa proti plačam. Poglejte: saj nekaj izkušenj, če nimamo ravno svojih direktnih - pa jih imamo - imamo tudi pred nekaj meseci v Nemčiji, ko je prišlo do konflikta med delojemalci in državo na področju javnega sektorja. Ni izgovor, ki bi bil dovolj prepričljiv, da so se razmere pri nas bistveno spremenile, spremenile tako, da zahtevajo direktno intervencijo države. S tem razlogom je tudi nemška država nastopala proti delavcem in v tem konfliktu, ki je nastal, je izgubila. Zaradi tega bi, ker tudi sam nasprotujem tej maniri, pozval in prosil, da se pogajanja nadaljujejo, kajti le pogajanja, iskanje konsenza, soglasja pri spremembi kolektivnih pogodb je prava pot tudi za našo demokracijo."
115,"Tako kot je pa sedaj, ko smo se odločili, da pridemo do socialnega pakta, ta zakonodaja - če bo sprejeta - prejudicira socialni pakt. Normalneje bi bilo, če bi najprej sprejeli socialni pakt in potem ustrezno zakonodajo za dosego ciljev tega socialnega pakta. Tako, da se postavlja smisel socialnega pakta, čeprav vemo, da je bistvo socialnega pakta širše kot samo urejanje cen in plač. Eskalacija, ki se ponuja, je nesprejemljiva, saj omogoča padec realnega standarda po nekaterih izračunih do konca leta tudi do 40 %. Skratka, prehuda je ta eskalacijska klavzula, taka kot se sedaj ponuja. Če se bo zavrlo plače, pride do nenormalnega porasta drugih osebnih prejemkov; to izkušnjo tudi imamo in ni vredno delati iste napake."
52,"In glede na vse to si tudi sam kot poslanec, ne samo kot predsednik Zveze svobodnih sindikatov, pridružujem in opozarjam poslance, da smo skoraj vsi sindikati sprejeli stališča do tega programa, do te ambicije vlade, ki je izrazito odklonilno in bi prosil, da imamo pri tem tudi podporo v vaših vrstah. Hvala."
86,"Hvala. Preden nadaljujemo, še enkrat opozorilo. Število prijavljenih poslancev kaže, da bomo lahko glasovali, tako kot smo predvidevali, o volilni zakonodaji. Zato ponovno opozarjam klube, da ob 11.15 zagotovijo navzočnost svojih poslancev, ki so se prijavili, da so navzoči na seji, jih pa sedaj ni v dvorani. Mogoče se iz klubov poskuša pridobiti še tiste poslance, ki so kje v bližini. Ob 11.15 bomo šli na glasovanje, da bi omogočili po dogovoru skupno delovno sejo, kajti tudi iz Zbora občin imamo sporočilo, da je zadosten kvorum."
8,Nadaljujemo s to razpravo. Gospod Semolič. Gospod Kuharič.
59,"Jaz Zakonodajno-pravne komisije še nisem sklical. Obveščen sem, da je Zbor občin sprejel to samo kot osnutek in v tem primeru, po mojem mnenju, ni treba, da bi takoj sedaj sklicevali komisijo, ampak bi jo v naslednji fazi, oziroma do naslednje obravnave na zboru. Tako da mislim, da ni nujno. Težko je namreč tudi zagotoviti sklepčnost komisije med zbori."
23,"Hvala. Prehajamo na glasovanje. K zakonu so vloženi štirje amandmaji: trije s strani Zakonodajno-pravne komisije, enega je vložil predlagatelj, enega pa gospod Tomšič."
34,"Najprej glasujemo o amandmajih Zakonodajno-pravne komisije k naslovu zakona. Zakonodajno-pravna komisija predlaga, da se pri naslovu pred besedo ""podjetjih"" vstavi beseda ""določenih"", črta pa se besedilo ""ki imajo javni ali monopolni značaj"". Vlada soglaša."
4,"Prosim, da ugotovimo navzočnost!"
7,"Kdor je za amandma, naj, prosim, glasuje."
3,Je kdo proti?
4,Se je kdo vzdržal?
13,"Ugotavljam, da je s 40 glasovi za in 5 vzdržanimi ta amandma sprejet."
31,"K 2. členu predlaga Zakonodajno-pravna komisija amandma: navedba ""2.člen"" se črta, njegova vsebina pa postane drugi in tretji odstavek 1.člena. Vlada soglaša. Gre za redakcijski amandma. Kdo je za?"
6,"Kdor je za, naj, prosim, glasuje."
3,Je kdo proti?
4,Se je kdo vzdržal?
14,"Ugotavljam, da je s 45 glasovi za in 2 vzdržanima tudi ta amandma sprejet."
17,"K 3. členu predlaga Zakonodajno-pravna komisija amandma: za besedo ""zaposlenega"" se dodata besedi ""v podjetju"". Vlada soglaša."
6,"Kdor je za, naj, prosim, glasuje."
3,Je kdo proti?
4,Se je kdo vzdržal?
13,"Ugotavljam, da je s 43 glasovi za in 2 vzdržanima ta amandma sprejet."
48,"Gospod France Tomšič je predlagal amandma k 4. členu: V drugi alinei se odstotek rasti ""40 %"" zamenja s ""70 %""; v tretji alinei ""50 %"" z ""80 %""; v četrti alinei ""60 %"" s ""85 %"" in v peti alinei ""70 %"" z ""90 %"". Matično delovno telo ne podpira amandmaja, Vlada ne podpira amandmaja."
6,"Kdor je za, naj, prosim, glasuje."
3,Je kdo proti?
4,Se je kdo vzdržal?
15,"Ugotavljam, da z 12 glasovi za, 13 proti in 18 vzdržanimi amandma ni bil sprejet."
13,"Sedaj glasujemo o zakonu v celoti, vključno z amandmaji, kot smo jih izglasovali."
4,"Prosim, da preverimo navzočnost!"
7,"Kdo je za zakon, vključno z amandmaji?"
6,"Kdor je za, naj, prosim, glasuje."
3,Je kdo proti?
4,Se je kdo vzdržal?
14,"Ugotavljam, da je s 36 glasovi za, 2 proti in 7 vzdržanimi zakon sprejet."
15,"Sedaj ima naš zbor odmor in čez 45 minut nadaljujemo, to je ob 14.45 uri."
119,"Hvala lepa za besedo. Spoštovani! Vem, da je nek nenavaden trenutek, ko imamo na dnevnem redu pomembno točko, ker je zadnji dan pred parlamentarnimi počitnicami in verjamem, da volja upada. Vendar pa o stvareh, ki nekako sodijo pod to tematiko, bomo govorili še veliko in verjetno bo celotna jesen - tja do volitev - potekala v znamenju razprav okrog ekonomske problematike, situacije in vladnih ukrepov, ki naj bi to stanje kakršno je, izboljševali. In da ne bi bil preveč dolg in duhomoren, bi na kratko izpostavil nekaj ključnih poudarkov okrog materiala, ki nam ga je poslala vlada, in zato, da opravičimo, da smo to točko sploh dali na dnevni red, čeprav je izjemno pomembna, kljub temu da je na 16-tem mestu."
4,Gre za naslednje zadeve:
74,"Očitno je - vsi ugotavljamo že dlje časa - da se razmere v gospodarstvu slabšajo. Vsi kazalci, ali večina njih, kažejo dosti slabe rezultate. Recimo: obseg proizvodnje se zmanjšuje; nezaposlenost počasi, toda stabilno narašča; plače se realno vse bolj in bolj zmanjšujejo; in podobne kazalce bi lahko še naštevali. V tem okviru je potrebno gledati tudi tisti uspeh 2 procentna inflacija, ki je bila dosežena, katere rezultat pa zbledi, če jo primerjamo tudi z drugimi kazalci."
169,"Predstavnike vlade (če so prisotni tu in rad bi dobil dosti kompetentne odgovore) bi želel vprašati, kakšni bodo operativni ukrepi, ki naj bi spodbujali gospodarsko rast v Sloveniji; kakšne namene ima vlada glede nove zakonodaje na teh področjih; kako si predstavlja pospešeno sprejemanje zakonov, ki naj bi urejevali ekonomsko problematiko? Zanima me tisti odgovor, ki mi je bil dosti znan, dokler je vladala Peterletova vlada - to je, znano mi je bilo, kakšen družbeni koncept je imela zarisan prejšnja vlada, medtem ko se nekega jasnejšega, globalnega, družbenega koncepta od te vlade zaenkrat še ne vidi. Zato me tudi zanima - kljub temu, da ima ta vlada omejen rok trajanja (kot se reče) - konceptualna plat tega papirja, ki ga je Vlada poslala, se pravi, kakšen kapitalizem si ona predstavlja: ali brazilskega ali švedskega, ali bo zadeva peljana v to smer, da bomo imeli razslojeno družbo, 5 % bogatih in ostale manj bogate, ali dosti širok siromašen sloj, ali bo to 2/3-ska družba, ali bomo imeli poleg logike profita tudi dosti močno socialno plat."
38,"Tu gre za cel niz vprašanj, na katera je odgovoriti in bi želel od vlade odgovore. Tudi kar se tiče povezovanja Slovenije z Evropo mislim, da stvari še niso povsem jasne. Mislim, da je treba tu zadeve razčistiti."
131,"Skratka, gre za to, da me zanima to, kako bo vlada naprej peljala politiko povečanega proračunskega primanjkljaja, kako bo prerazporejala sredstva znotraj proračuna, ali kani z rigoroznejšimi ukrepi odločnejše izterjati davke, ker to je neka rak rana našega davčnega sistema, oz. izvajanje davčnega sistema? Gre pa tudi za vprašanje (ki pa ni odvisno samo od vlade), kako in na kakšen način se bomo končno lotili ključnega zakona o privatizaciji, ki je alfa in omega bodočega ekonomskega razvoja. Vemo, koliko ima Slovenija nezaposlenih, koliko je podzaposlenih oz. potencialno nezaposlenih; da gre tu številka v stotisoče. Koliko je vzdrževanih oseb, upokojencev in podobno, koliko je nato tu še beguncev. Številke kažejo, da so od lanskega leta stroški za socialo naraščali po stopnji 191 % (neverjetne številke), zadeve pa se na tej točki še zaostrujejo."
100,"In še eno vprašanje: ali vlada predpostavlja, da bo državo pocenila? Gre za to, kako kani zaustaviti materialno trošenje države, drago državo, ki smo jo dobili, čeprav vemo, da so manjše države dražje, vendar pa vseeno mislim, da so tu še določene stvari. Kaj je z aktivno politiko zaposlovanja? Javna dela? (samo naštevam) Kako bo jeseni, glede na to, da ni pričakovati, da bo sklenjen socialni pakt, da imamo v tem trikotniku rahlo nestabilno vlado kot en kot, razcepljene sindikate na drugem delu in nedefinirane delodajalce na tretjem delu; verjetno ta zadeva dosti pove o tem, s čim se soočamo."
53,"Rad bi te odgovore v tej točki. Če me ne bodo zadovoljili, bom predlagal, da se seje udeleži tudi podpredsednik ali predsednik vlade in da temu zboru odgovarja. Menim, da če smo v parlamentu poslanci navadili Peterletovo vlado, da je z najvišjimi ljudmi prihajala v Skupščino, da mora to počenjati tudi ta vlada."
162,"In končno. Rad bi dal neko opozorilo tej vladi (nekaj takega je bilo že javnosti sporočeno z drugih mest), - in to je: Ker se pač čutim nekako zavezanega bolj tej vladi kot tisti prejšnji in sem jo tudi podprl, moram povedati, naj pri vseh teh stvareh ne počenja tistega, kar je počenjala Peterletova vlada; naj se ne podaja na nevarno pot, da si bo čistila čevlje ob predpražnik parlamenta. Ko je to začela delati Peterletova vlada, je bil to začetek konca te vlade. In posamezne izjave, ki gredo v tej smeri, da bo vlada vladala tudi ob parlamentu ali celo brez njega, posamezni napadi na parlament, brez tega, da se odgovornost porazdeli, brez tega, da bi vlada sama morala vedeti, kakšne obveze ima pa ona do parlamenta - mislim, da to ne vodi v dober odnos med parlamentom in vlado, ki pa bo potreben v jesenskih mesecih še posebej, ob tem, ko bomo živeli v neznosnih razmerah predvolilne kampanje ob dosti resnih problemih."
57,"To so zadeve, ki sem jih hotel na kratko obrazložiti. In če ne bo odgovorov, bom potem ponovil zahtevo, da se seje udeležijo in predsednik vlade ali podpredsednik, da tako to točko tudi zaključimo na tak način, kot je bila predvidena, ne pa na način z lahkoto in počitniško, ker pač gremo vsi na dopuste. Hvala lepa."
31,"Potem pa predlagam, da počakamo na to, ali bo Zbor občin to uvrstil na dnevni red kot predlog in se potem skliče Zakonodajno-pravna komisija in nato lahko normalno obravnavamo to točko."
8,S tem ponovno prekinjamo to točko dnevnega reda.
10,Prehajamo na 16. TOČKO DNEVNEGA REDA: ZASNOVE EKONOMSKE POLITIKE VLADE.
29,"Gradivo ""Zasnove ekonomske politike Vlade"" je predložila v obravnavo Vlada Republike Slovenije. Včeraj smo slišali tudi uvod ministra Kračuna. Navzoči so tudi predstavniki vlade, potrebni za razpravo o tem."
35,"In sedaj odpiram razpravo k tej točki. Prosim, da se prijavite k razpravi po običajnem in s poslovnikom predvidenem postopku. Tiste, ki imate namen razpravljati prosim, če oddaste prijavnice. (Prijavnice lahko dobite pri strokovni službi.)"
40,"Ugotavljam, da ne namerava nihče razpravljati. Gospod Balažič in gospod Rejc sta se že javila; med tem pa prosim, če se drugi prijavite po s poslovnikom predvideni proceduri, ker ne bom več upošteval prijav na tak način. Prosim, gospod Balažic."
5,Hvala. Besedo ima gospod Rejc.
49,"S kolego Kolešnikom se popolnoma strinjam. Jaz sem hotel že včeraj povedati, da je nedopustno, da ta vlada ne pošilja odgovornih predstavnikov na posamezne točke dnevnega reda. In če govorimo o zasnovah ekonomske politike, potem mislim da je predpogoj, da je tu prisoten podpredsednik vlade, zadolžen za ekonomsko področje."
14,"Jaz imam tudi veliko povedati, ampak ne bom razpravljal, dokler ne bo podpredsednika tukaj."
68,"Jaz se, gospod predsedujoči, opravičujem. Glede na to, kar je gospod Smole zahteval, da je prisoten predsednik vlade pri manj pomembnih zadevah, je sedaj gotovo v duhu tega njegovega, ker ga spoštujem in spoštujem pomen, seveda pričakujem, da bodo tu prisotni pomembni ljudje iz vlade. To je podpredsednik, najmanj podpredsednik za gospodarstvo in vsi ostali resorji. Niti gospoda Kračuna ne vidim. Hvala lepa. Ne odpovedujem se pa diskusiji."
10,"Hvala. Besedo ima še gospa Puharjeva, potem bomo pa glasovali."
3,Hvala. Gospod Šuklje.
204,"Hvala lepa! Spoštovani poslanci, jaz bi vas rada opozorila - ne glede na to, da zdaj obravnavamo en zakon, torej zakon o omejevanju plač v določenih podjetjih, torej tistih, ki imajo javni ali monopolni značaj - na v bistvu povezanost obeh zakonov, ki smo jih predlagali zaradi tega, ker se je vlada v okviru ekonomske politike odločila, da bo kontrolirala tudi na področju plač javni sektor. To je povezano z omejevanjem javnih izdatkov na vseh področjih in mislim, da je to v skladu tudi z zahtevami tako sindikatov kot predstavnikov delodajalcev v vseh naših dosedanjih pogajanjih, tako v ekonomski politiki kot okrog socialnega pakta. Čeprav zdaj govorimo o enem, mislim, da je sama zamisel v redu. Rada bi vas opozorila na začasnost zakona. To ne pomeni, da gre kar za neko, bom rekla, odločitev, da bo država za en nedoločen čas posegla v ta razmerja, ampak gre za to, da poskušamo v tistih javnih podjetjih in na področju tistih subjektov - tudi gospodarskih in predvsem infrastrukturnih - omejiti rast plač na sprejemljivo mero vis-a-vis vseh ostalih subjektov, ker vemo, da imajo določeni subjekti na tržišču popolnoma drugačen položaj, če se nahajajo brez konkurence in lahko vse tisto, kar tako s cenami kot drugače pridobijo, enostavno prelijejo v plače."
96,"Zakaj smo vzeli 50 % nad povprečjem v gospodarstvu? To mero smo vzeli zaradi tega, ker se mi tudi zavedamo velike disperzije subjektov glede na različno kvalifikacijsko strukturo in da ne bi prizadeli tistih, ki zaradi objektivnih pogojev, se pravi zaradi objektivnega značaja dela znotraj tega in zahtevnosti dela, ne bi bili prizadeti. Zato je vzeta tako visoka mera. Zakaj nad 50 % družbenega kapitala? Mi vemo, da v pogojih, ko ni znanega lastnika, je tudi drugačna vloga države in so drugačni kontrolni mehanizmi kot tam, kjer gre za znane lastnike in kjer je to možno drugače kontrolirati."
23,"Mislim, da bi bilo treba reči par stavkov na teme, ki ste jih vi tukaj povedali - pa sodijo k temu zakonu ali ne."
120,"V interesu vlade je, pa mislim da tudi vas vseh in tudi tistih partnerjev, ki so se sedaj z vlado pogajali vse preteklo obdobje, da pridemo do sporazuma o socialni stabilnosti. To je daleč od tega, da bi se stvari izključevale; jaz mislim celo, da se te stvari dopolnjujejo in medsebojno pogojujejo. Predlagana vsebina sporazuma o zagotavljanju socialne stabilnosti je namreč mnogo širša; ne posega samo na politiko plač, posega tudi na politiko cen in tam določa pravila igre in seveda obvezuje posamezne partnerje, kako se bodo v tem času uveljavljanja sprejete ekonomske politike obnašali, da ne bomo povečali inflacije in prešli sprejemljive in znosne mere oz. odstotke tudi za tržne ekonomije bolj razvitega tipa, kamor bi se radi vključili."
180,"Tako da se pogajanja nadaljujejo, to sploh ni vprašanje, da se ne bi. Jaz celo mislim, da imamo v tistem drugem zakonu, ki ga vi danes niste dali v obravnavo, celo v enem členu odprto možnost, da če pridemo prej do sprememb kolektivnih pogodb, ki bi bile uresničljive, ki bi jih bilo možno izplačevati, da potem določbe nehajo veljati. Mislim, da je tukaj že izkazana dosti velika pripravljenost tudi vlade, da upošteva tisto, kar se bomo dogovorili. Zelo pomembno je poudariti tudi to, da so vsi tisti, ki so navedeni v tem predlogu zakona - ne glede, ali se financirajo iz proračuna, iz paraproračunskih dejavnosti, npr. iz prispevkov ali pa če so na trgu - da je zelo pomembno, da vemo, da se sredstva v končni fazi ustvarjajo vedno v novi produkciji in na trgu. In da le z novo ustvarjeno vrednostjo na trgu nekaj pridobimo, drugače pa gre za pretakanje. Zato ne moremo reči, da eni živijo od svojih virov, eni pa na trgu; mislim, da vsi skupaj od tega, kar se ustvari v produkciji in pri storitvah ter tam realizira."
76,"Predlagam, da ta zakon sprejmete, tako da ima država tudi en mehanizem več za to, da tudi sindikatom in tistim, ki pravijo ""nič ne storite proti tistim, ki imajo zelo visoke plače in jih imajo lahko, mi pa še za tisto mesečno plačo ne moremo zbrati skupaj likvidnostnih sredstev"" - in to poslušamo mnogokrat; in če to sprejmemo, ima država tudi tak mehanizem in bo tudi proti tem nekaj ukrenila. Vsaj v nekem določenem obdobju. Hvala lepa."
59,"Spoštovane kolegice in kolegi! Mislim, da relativno pozno razpravljamo o tej tematiki, ker je dinamika gospodarskega življenja in dogajanja izredno hitra in tudi nekateri ukrepi so že v operacionalizaciji. Globalno sprejemam koncept te vlade oziroma program te vlade s tem, da takšen kot je predložen, me ne zadovoljuje povsem in v zvezi s tem ponujam tudi naslednja dodatna razmišljanja."
73,"Mislim, da v tem programu moramo izhajati iz naslednjih treh predpostavk. Prva predpostavka je to, da slovensko gospodarstvo dolgoročno je in bo izvozno gospodarstvo. Mi ne glede na to, da danes komaj 30% naših proizvodnih kapacitet izvažamo, kar je relativno malo in kar mislim da smo v gospodarstvu tudi krivi, mislim, da Slovenija v povprečju glede na trge in možnosti plasmaja na zunanje trge v perspektivi mora minimalno 60% svojih proizvodnih kapacitet izvažati."
44,"Prva predpostavka je to, da je slovensko gospodarstvo izvozno gospodarstvo. Druga predpostavka, da bo to gospodarstvo trajno ustvarjalo presežek. In tretjič. Mislim, da je iluzorno v kratkem času pričakovati, da bi razen razvitih zahodnih tržišč, naše gospodarstvo lahko izvažalo še na katera druga tržišča."
37,"Mislim, da so tržišča Jugoslavije - zaradi raznih vzrokov, ki jih vsi dobro poznamo - za nekaj let zaprta in mislim, da so zaprti tudi vzhodnoevropski trgi, ker so situacije tam takšne, da enostavno ne uspevajo plačevati svojih dolgov."
93,"Če izhajamo iz teh predpostavk, potem mislim, da mora vlada postaviti tako ekonomsko politiko, ki bo ta izhodišča zadovoljevala in to ekonomska politika, ki mora v večji meri stimulirati izvoz in ne uvoz, kot je bilo to v začetku delovanja te vlade. Ker smo z razbremenjevanjem uvoznih dajatev, abstrahiram problem uvoza moderne tehnologije, kjer zelo pozdravljam zniževanje uvoznih dajatev, vendar pa se ne morem strinjati s tem, da smo v tej politiki dali prednost zniževanju uvoznih dajatev, ne pa stimuliranju izvoza. V tem smislu je treba koncipirati to našo ekonomsko politiko v naprej."
97,"Ker tudi sam nisem za drastično spremembo tečaja, objektivno gledano, ne vem kje se misli vlada in Banka Slovenije zaustaviti v zvezi s spremembo tečaja, ki je ravno v tem trenutku v operacionalizaciji. Glede na relativno velike zaostanke tečaja, torej razlike med spremembo tečaja in inflacijo, od februarja naprej je inflacija bila preko 50%, medtem ko je tečaj do junija stagniral. V zvezi s tem ponujam tudi sistem in možnost uvajanja izvoznih premij. Vem da to ni najbolj simpatičen način reševanja problematike, so pa izvozne premije povsod v svetu in tudi v razvitih ekonomijah povsem normalna stvar."
71,"Na tem področju imamo različne možnosti: to so običajne izvozne premije na prilive, premija na presežek izvoza nad uvozom, lahko so izvozne premije, kjer jih prekrstimo na povračilo prekomernih obremenitev davkov in obveznosti objektivno, ker jih imamo velike; to je v ekonomiji poznano kot ""draw-back"". In s tem se tudi zavarujemo in zmanjšujemo morebitne pripombe Evropske gospodarske skupnosti na takšno reševanje problemov, ker nam predstojijo razgovori in pogajanja s temi institucijami."
68,"Drugič. Mislim, da z veljavnimi obrestnimi merami za najete kredite ni možno financirati izvoznih poslov. Enostavno ne moremo biti konkurenčni in predlagam v te namene izvozne devizne kredite v skladu z zunanjo ceno kapitala, k čemur lahko dodamo še garancije v višini 2 do 2,5%. Mislim, da bi bila objektivna obrestna mera med 11 in 13%, skupaj z garancijami takšna, ki bi lahko omogočala neke izvozne večje premike."
70,"Tretjič. Novi ukrepi ponovno ne uvajajo reda na področju plačilne discipline v Sloveniji. Čudi me, da se tudi ta vlada ne more odločiti za rigorozno zakonsko odpravo tistih ""poslovnih manir"", seveda v narekovaju, ki so v razvitih ekonomijah povsem normalne, brez kakršnihkoli predpisov. Dejstvo je, da mora biti faktura pravočasno plačana. Ne glede na to v kakšnih rokih, vendar mislim, da bi enostavno to plačilno disciplino morali začeti formalno urejevati."
96,"Četrtič. Če ponovim, da dolgoročna razvojna strategija slovenskega gospodarstva mora biti izvozna, potem se ne morem strinjati z uvozno strategijo, ponovno poudarjam, v prvi fazi nastopa, ker razen povečevanja uvoza na treh področjih še pomeni dodaten problem. Mi smo rabili relativno dolga leta, da smo izvozno gospodarstvo in gospodarstvenike v Sloveniji, da smo jim vcepili to, da moramo iti v izvoz, da moram pospeševati izvozna prizadevanja, da moramo biti agresivni na zunanjih trgih. Takšno uvozno reševanje problematike spreminja ta stališča in razmišljanja, do katerih smo relativno težko in dolgo časa rabili, da smo do njih prišli."
50,"To kar se v zvezi s tem kvantificira je pa dejstvo, da takšna močnejša uvozna politika pomeni tudi prelivanje dohodka od izvoznikov na uvoznike, in posledično prelivanje dohodka iz regij v center, ker so v centru v glavnem locirana uvozna podjetja, in seveda to pomeni dodatno prelivanje dohodka v center."
93,"Petič. Vlada se loteva, kar mislim da je dobro, reševanja problematičnih podjetij, ki so v težavah. Te težave so brez dvoma različnih dimenzij in terjajo različne pristope. Vendar vztrajam na tem, da je te probleme treba reševati sistematično in ne posamično in na osnovi nekih kriterijev in ne posamično na različne načine pod mizami; tak način reševanja namreč prinaša različen položaj podjetij. Vsako podjetje mora poravnavati obveznosti do družbe. To ne more biti dolžnost samo tistih, ki z velikimi napori, izvozom in včasih tudi stiskanjem pasu v lastnem okolju beležijo pozitivne poslovne rezultate."
52,"Te probleme je mogoče reševati tudi z generalnim znižanjem javne porabe, blokiranjem cen monopolov, zniževanjem stroškov, z novimi investicijskimi posegi predvsem v moderno tehnologijo, kar je bilo danes že poudarjeno, predvsem pa tudi z reafirmacijo dela in odnosa do dela na vseh nivojih, tako v gospodarstvu kot seveda tudi izven gospodarstva. Hvala."
5,Hvala. Gospod Emil Milan Pintar.
72,"Hvala. Predlagam, da formulirate predlog sklepa in ga oddate v pisni obliki. Zbor se bo najbrž odločil, ali bo nadaljeval razpravo ali ne tudi ob taki zasedbi predstavnikov vlade. Jaz sem napovedal pri zaključku, ko smo prekinili točko, da bomo takoj po skupni seji, kakršnakoli že bo, uspešna ali neuspešna, nadaljevali s to razpravo. To se da preveriti v magnetogramu in zato sprašujem zbor, ali želi, da se točka zaključi ali ne."
3,Najprej preverimo navzočnost!
50,"Kdor je za to, da se točka preloži do takrat, ko bodo navzoči ustrezni predstavniki vlade, naj prosim glasuje! Obravnava točke se preloži na takrat, ko bo zbor ocenil, da je zastopstvo vlade ustrezno. Protest je bil, da naj ne nadaljujemo seje s to točko, ker ni ustreznega zastopstva vlade."
3,Je kdo proti?
4,Še enkrat ugotavljamo navzočnost!
7,"Prosi, da nimate več proceduralnih pripomb. Prosim."
45,"Hvala. Ostale diskutante prosim, da ne diskutirajo tudi o drugem zakonu, ker ga Zbor občin ni uvrstil na dnevni red in v skladu z našo proceduro ga tudi ne bomo obravnavali, dokler ga ne uvrstijo na dnevni red. Prijavljen je še gospod Tomažič. Prosim, ja."
101,"Gospod predsedujoči! Resda so predstavniki vlade prisotni, vendar kljub temu, vsaka čast svetovalcu ali ne vem komu, ne vidim pa tistih, ki bi morali biti prisotni glede na pomen, glede na zasnove ekonomske politike. Prav gotovo bi tu moral biti najmanj podpredsednik, vsaj tako smo se naučili delati in meni se zdi, da je nepotrebno oziroma da bom res govoril za nič, ker govoriti sam sebi oziroma poslancem je brez pomena, glede na izjave podpredsednika, gospoda Rigelnika, ki je izjavil, da v kolikor ne bomo delali tako, kot bo vlada hotela ali z njo sodelovali, da bo vlada delala brez parlamenta."
42,"Sedaj imam takšen občutek, da govorimo sami sebi, da so te diskusije nepomembne, kajti vlada tega ne potrebuje, ker ne vidim odločilnih ljudi iz nekaj resorjev, ki se mi zdijo zelo pomembni. Zato gospod predsedujoči ne morem nadaljevati z razpravo. Hvala lepa."
11,"Hvala. Besedo ima gospod Pregelj, potem pa bo spregovorila gospa Puharjeva."
