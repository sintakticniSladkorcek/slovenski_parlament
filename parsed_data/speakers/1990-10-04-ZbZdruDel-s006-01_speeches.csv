33,"Ker se zdi, da se prej nismo razumeli. Jaz nimam nič proti ostalemu zakonu. Sem 23 let obrtnik in sem dobro čutil boljševiške zakone, kako so nas obirali, zato podpiram vsako spremembo, absolutno."
80,"Ker tale zakon, ki ureja samo republiški prometni davek, ne rešuje obrti v ničemer. Mi smo vsi kooperanti preko zadrug, plačujemo zadrugam tiste procente in se tam ognemo prometnega davka. Ker pa zvezni prometni davek potem še vedno plačujemo, se pravi 20 ali čez 20%, zadrugi pa plačujemo tistih par procentov, bodo še vsi obrtniki ostali v zadrugah, v kooperacijah in bomo še naprej podpirali zadruge, dokler ne bo sprejet nov zakon. Tako, da ne vidim rešitve s tem sprejemom."
86,"Če pa smatrate, da je tudi to rešitev, o tem prej nismo govorili, naj bo to sprejeto, sem pa za to, da se črta drugi člen, četrti in peti odstavek, ki govori o prepovedi odprodaje strojev. To pa prosim, da se umakne zakon ali da se črta ta člen in da se to ne sprejme. Ker bo smešno, če bomo to danes sprejeli, glasovali za to, da davek ostane, čez 14 dni pa bomo spet zahtevali nov zakon, da se pa ta davek ne plačuje več."
7,"Mislim, da je to neodgovorno in preuranjeno."
61,"Hvala lepa, gospod Avberšek. Jaz sicer nikoli ne posežem v razprave, ampak vseeno menim, novinar ima avtonomno pravico, on lahko komentira, kar on meni, da je prav. Jaz bitu, kakorkoli pač že pišejo, jih skušal v našem zboru zaščititi, zato, ker imajo svoje delo, mi pa svoje. To delitev moramo pač počasi začeti v našem sistemu upoštevati. Besedo ima gospod Lovrenčič."
42,"Jaz se opravičujem, namreč ta pobuda, jaz sem jo zamudil dati na prejšnji seji. Se pa počutim dolžnega, da zbor obvestim o pobudi, ki sem jo naslovil na zbor oziroma na skupščino. In sicer gre za pobudo o priznanju študija kot dela."
71,"Na podlagi spreminjanja nekaterih sistemskih zakonov po sprejemu Deklaracije o suverenosti države Republike Slovenije dajem pobudo, da se v zakonu o temeljnih pravicah iz dela ter v zakonu za pridobitev pravic iz pokojninskega in invalidskega zavarovanja vključi čas višjega in visokošolskega študija, ki je predpisan po programu višje oziroma visokošolske organizacije, za redno dokončanje študija. Mišljen je torej potrebni čas, ne dejanski čas, ki ga je nekdo potreboval za dokončanje študija."
68,"Naj obrazložim. Na podlagi obvezne starostne upokojitve, kot veste 65 let moški in pa 60 let ženske, v primeru delavcev, ki so študirali, pomeni, da le ti zelo težko dosegajo polno zavarovalno dobo. Na ta neenak, slabši položaj akademsko izobraženih delavcev je pravzaprav opozorilo Društvo univerzitetnih profesorjev in drugih znanstvenih delavcev ljubljanske univerze, razprava pa mislim, da se v tej smeri razvija že 10 let, po mojih informacijah."
59,"Seveda ja potrebno ugotoviti, kolikšno finančno obremenitev bo za ustrezne sklade pokojninskega in invalidskega zavarovanja pomenilo enostavno vštevanje študijske dobe v zavarovalno dobo za pridobitev pravic iz pokojninskega in invalidskega zavarovanja. Rešitev je možno iskati predvsem v treh smereh: prostovoljno zavarovanje v času študija, to je možno za prehodne generacije. Seveda pa je vprašljivo, ali študentje zmorejo dodatno breme."
10,Naslednje je dokup let ali pa v okviru podaljšanega zavarovanja.
10,Naslednje je dokup let ali pa v okviru podaljšanega zavarovanja.
205,"To je vse, ker sem že tu, mi pa dovolite še eno vprašanje Izvršnemu svetu, namreč to vprašanje sem postavil tudi na Odboru za visoko šolstvo Skupščine Republike Slovenije, ker pa so mi tam rekli, da bom odgovor dobil najverjetneje v ustni obliki in pa na naslednjem zasedanju, ker pa ne vem, kdaj se bo ta odbor sestal, problem pa je pereč, pa bi še enkrat postavil tukajle vprašanje Izvršnemu svetu. In sicer, gre za gradnjo 14. stolpiča v študentskem naselju. Kot veste je v študijskem letu 1989/90 na cesti ostalo 900 študentov, ki so izpolnili vse pogoje, da lahko dobijo svojo posteljo v študentskih domovih. Pač je problem v primankljaju postelj. In zato se je takrat sprožila dokaj obsežna akcija, kjer je v bistvu študentska organizacija oziroma prej še imenovana Univerzitetna konferenca ZSMS, dala pobudo in celo dobila soglasje prejšnjega Izvršnega sveta pod vodstvom gospoda Šinigoja, da se začne graditi 14. stolpič v študentskem naselju v Rožni dolini. To pa je bilo tudi vse. Denar je bil že odobren, toda za izgradnjo se pa ni začelo. Zato postavljam delegatsko vprašanje Izvršnemu svetu, zakaj do izgradnje tega stolpiča še ni prišla oziroma zakaj se z delom na izgradnji tega stolpiča še ni začelo? Hvala lepa."
13,Hvala gospod Drame. Želi še kdo razpravljati? Še sam bom povedal nekaj stavkov.
85,"Hvala. Jaz bi predlagal, da nadaljujemo s pobudo v zvezi s prometnim davkom. O tem, kar je gospod Aksentijević povedal, bomo pač ponovno zastavili vprašanja, tako kot ste tudi nekateri, ki ste že prejeli na svoje pobude odgovore, pa niste bili zadovoljni. Tako bomo to štafetno palico izvršnikom predali, tako kot je gospod Aksentijević predlaga. Lepo prosim, da bi zaključili s to, da bom rekel, mojo pobudo v zvezi s prometnim davkom in v zvezi s tem dajmo še razpravljati. Kdo želi? Prosim, gospod Starc."
4,Besedo ima Vlado Puc.
74,"Področje turizma. V imenu gospodarske dejavnosti, panoge, ki jo predstavljam, bi želel dati pobudo, da bi skupščina vsaj na seji tega zbora, na eni naslednjih sej, najkasneje pa v roku dveh mesecev obravnavala celovit program ukrepov in nalog na področju turizma in turistične sezone za naslednje leto. Ker gre po sinhroniziranem delovanju vseh dejavnikov, katerih številni predstavniki ste tudi tu prisotni poslanci, mislim, da bi bila taka razprava zelo koristna in lahko tudi učinkovita."
68,"Predsednik, gospe in gospodje delegati! Najprej bom rekel, da se strinjam s tem predlogom, ki je zdaj in mi je žal, da ga zadnjič nismo uspeli pravočasno tako tudi uskladiti. Moram pa reči, da so me informacije v časopisu, kako smo informirali javnost in obdolžitev najprej tega zbora, potem pa neodvisnih poslancev in na koncu kar rdečih direktorjev za to, da to ni šlo skozi, zelo, zelo presenetilo."
52,"Ne vem, kako sicer te informacije potekajo, ampak upam si trditi, ker vem, koliko neodvisnih poslancev naj bi bilo na tem sestanku, nas ni bilo toliko prisotnih, kolikor je bilo glasov proti. Se pravi, neodvisni sploh nismo mogli povzročiti tega in ne vem, od kod se je neodvisne izlilo toliko žolčnih besed."
71,"Mislim, da bo treba malo pomisliti, kako te informacije potekajo in kje se oblikujejo in zbirajo. Moram reči, da me je članek v Demokraciji gospoda Omerze zelo presenetil, ta nas je najbolj obdolžil in obtožil. Ampak sprašujem se, od kod gospodu Omerzi takšno zavzemanje za družbeno premoženje. ""Magellan"", lipe, kaj jaz vem, kaj vse, ko pravzaprav ne vem, kako je vse to nastajalo. Bojim se, da bo tudi naprej potekalo tako."
22,"Tudi agencija, moram reči, da mi ne diši, čeprav bom glasoval za, vendarle imam občutek, da nas nekdo pelje žejne čez vodo."
91,"Predlagal pa bi nekaj, da so sedaj v agenciji in pozneje v organu, ki bo o tem odločal, lahko samo državni uslužbenci, ki nimajo nikakršnega kapitala v privatnih firmah, ki nimajo nobene povezave s privatnimi firmami, ker najpomembnejše, kar bo v tej agenciji, je prva informacija, to pa je največji kapital in če bodo še naprej nekateri imeli monopol na prvo informacijo, potem bodo manipulirali z najboljšimi deli našega gospodarstva, ga spravljali v svoje kanale. Tisto, kar bo pa ostalo, npr. rudniki, tovarne čevljev, tekstilne tovarne itd. ne bo nihče kupoval."
37,"Mislim, da bo treba tej agenciji in vsemu temu posvetiti izredno pozornost in predvsem prva informacija bo najmočnejši kapital, ki bo največ veljal. Tisti, ki jo bo imel, ta bo lahko manipuliral z našim družbenim premoženjem. Hvala."
101,"Jaz bi skušal odgovoriti na ta postavljena vprašanja. Prvo: ali in kakšni bodo kriteriji agencije, ko bo dajala oziroma odklanjala soglasja. Tu gre vendarle za to, da je sedajle predlog, kot ga vidite v ustavnem zakonu, naravnan izključno zaradi zavarovanja družbene lastnine pred njenim podcenjevanjem. Kajti poglejte, če greste tudi v interne delnice, pa se oceni premoženje podjetja izključno na podlagi knjigovodske vrednosti po bilanci stanja, so potem seveda popolnoma drugačna razmerja, ko gre podjetje izključno na podlagi knjigovodske vrednosti po bilanci stanja, so potem seveda popolnoma drugačna razmerja, ko gre podjetje v mešano lastnino oziroma potem delniško ali katerokoli družbo."
94,"Jaz mislim, da se agencija bo v nekaj dneh morala jasne kriterije postaviti; se strinjam, tu ne sme biti nobenega voluntarizma, niti neke varovalke, sedajle, da bi začasno to prekinjali, pa čeprav bo napisano v zakonu, da mora dati oziroma ne dati soglasja. Tako da se strinjam s tem, da bodo ti kriteriji seveda javni, vedeti pa moramo, da so naravnani na to, na eni strani na oceno družbenega premoženja, ki je pogosto resnično absolutno nerealno in če bo že agencija s tem dosegla nek napredek, mislim, da smo problem vsaj v polovici rešili."
21,"Mislim, da tudi v novem zakonu o privatizaciji podjetij, vloga agencije jasno zastavljena in v nekaj dneh boste pač to prejeli."
157,"Drugi problem, na katerega je gospod opozoril, je tekst konkurenčne klavzule. Tu verjetno veste, da je Zvezni izvršni svet te dni poslal sedajle četrto spremembo zakona o podjetjih, s katero se pravzaprav ograjuje oziroma bistveno spreminja določbo o konkurenčni klavzuli, za katero je vendar tudi sam spoznal, da je neživljenjska in nerealna. Predlaga ustreznejšo, vendarle po mnenju Izvršnega sveta še vedno neustrezno. In zato je Izvršni svet pripravil nek amandma, ki ga bo preko Zveznega zbora poslal naprej. Skratka ta konkurenčna klavzula, kot je sedajle v zakonu o podjetjih, je pravzaprav že skorajda predmet zgodovine. Bo pa seveda treba potem z odlokom Skupščine Republike Slovenije posebej odločati, ali spustimo spremembo zakona o podjetjih v pravni sistem Slovenije ali ne. To je v skladu z amandmajem številka 96, ki določa, da o teh novih zveznih zakonih, ki jih bo federacija v tem vmesnem času še spreminjala, potem odloča skupščina in jih ali pa ne sprejema v pravni sistem."
120,"Jaz sem tudi prvi zagovornik tega, da institucije sistema morajo delovati. To se pravi, mi imamo vrsto pristojnih organov in organizacij, ki so zadolženi za varovanje družbene lastnine. Mislim, da je treba tudi to doseči, da bodo dosledno uporabljali že obstoječe mehanizme, poti in vzvode in seveda vse svoje pristojnosti dosledno izvajali. Ker seveda temu ni bilo tako, je bil Izvršni svet vendarle, glede na ustavno odgovornost - odgovoren, da je dosegel tudi tak način, ki seveda ni popularen in ni sistemski. Vendarle se moramo zavedati, da sedajle živimo v nenavadnih, zapletenih časih, ko pravzaprav spreminjamo trenutno en del sistema, ki je precej nesodoben, hkrati pa želimo vse hkrati že tudi rešiti. Nov pravni sistem bo precej težji, kot si mislimo."
66,"Mislim, da sem odgovoril na vsa vprašanja. Mislim pa, da je tudi prav, da sprejmemo moratorij na vse bodoče prenagljene rešitve in ravno v tem smislu sem vas tudi obvestil, da Izvršni svet ni mogel čez noč reagirati na oceno vseh posledic, ki bi nastale, če bi sedajle predpisali nek splošni moratorij za vse tujce, za vse premoženje, od poslovnih sredstev, stanovanj, predmetov, objektov dela itd."
67,"Zavezujemo pa se, da bomo v najkrajšem času sedajle v roku nekaj dni, pripravili poseben ustavni zakon, s katerim bi zavarovali premoženje pred popolnim odkupom s strani tujcev, to kar dela vsaka država. Po novi ustavi bo seveda poseben zakon, ki bo tako kot je v evropskih zakonih normalno predpisal, da bo država Slovenija ščitila premoženje Slovenije in Slovencev pred popolnim liberalnim nakupovanjem s strani tujcev. Hvala."
5,Hvala. Želi še kdo razpravljati?
18,"Če ni razprave, bi skušali to razpravo zaključiti. Jaz bi predlagal en tak, dokaj načelen sklep, in sicer:"
29,"""Zbor združenega dela po uvodu in razpravi ocenah stanja, nastalih zaradi posledic nesprejetja ustavnega zakona, podpira sprejem predloga ustavnega zakona za izvedbo ustavnega amandmaja 96. k ustavi Republike Slovenije."""
6,Želi še kdo razpravljati o sklepu?
8,"Kdo je za tak sklep, naj prosim glasuje."
3,Je kdo proti?
4,Se je kdo vzdržal?
18,Torej je ta sklep z večino glasov sprejet. In s tem smo mi zaključili 1. točko dnevnega reda.
9,"2. TOČKA DNEVNEGA REDA - POBUDE, PREDLOGI IN VPRAŠANJA DELEGATOV."
11,Najprej imam sam eno. Gospod Daneu pa se je prvi oglasil.
82,"Spoštovani podpredsednik, spoštovani zbor, kolegice in kolegi! Podpiram predlog kolega Zabukovca o strpnosti. Težko je biti strpen, če si izpostavljen. Podpiram to in bom poskusil do konca biti strpen. Eno, prvo banalno vprašanje. Gospod predsednik, kdaj bomo dobili odgovor, ali obstaja kakšna časovna norma, ki jo mora spoštovati tisti, na katerega je vprašanje naslovljeno? Mislim na vprašanje spred dveh zasedanj naše skupščine. Še nisem dobil odgovora o vprašanju plač, konkretno po sprejetju tega našega zakona o plačah javnih uslužbencev. To je prvo."
57,"Drugič; na javno izražen dvom v tem našem domu, v tej skupščini, tem zboru, kam nas pelje slovenska vlada glede vprašanja nabornega sistema in vsega tega, kar se dogaja danes s Teritorialno obrambo? Minister za obrambo naj je osebno zagotavljal, da pri tem ne gre za spremembo veljavne ustave in zakonov, temveč samo nekega pravilnika v ZSLO."
74,"Kam nas je to naše zaupanje v ministrove besede pripeljalo, vidimo iz tega vprašanja in predloga gospodov iz socialistične zveze. Da ne bi bilo še naprej nesporazumov zahtevam, da nas predsednik slovenske vlade seznani s potekom dogovora s predsednikom ZIS to. Markovićem. Po izjavi namestnika sekretarja za ljudsko obrambo je bilo menda več sestankov in je bil dosežen dogovor s predsednikom ZIS to. Markovićem. Tov. Marković menda podpira to, kar delamo v Republiki Sloveniji."
32,"Sprašujem: Ali so bile spoštovane vse točke dogovora in če kakšna ni, zakaj ni bila spoštovana. In zahtevam, naj nas vlada seznani s pismom, to je s pisnim dokumentom iz tega dogovora."
53,"In kot tretje vprašanje, gospodje iz Socialistične zveze predlagajo plebiscit. Kot vzrok navajajo vojaško agresijo. Na kakšno vojaško agresijo mislijo gospodje, to je tovariši iz Socialistične zveze. Zagotavljam, da gre samo za manipulacijo z volivci. Verjemite, da mi v oboroženih silah ne bomo volili na naslednjih volitvah, če nas ne bodo tako izpostavljali."
40,"Garantiram, da slovenska vojaska, JLA ne misli napasti svojega naroda niti slovenskega, niti hrvaškega, niti makedonskega, niti srbskega, niti kateregakoli naroda in narodnosti v tej naši skupni domovini. In to tudi garantiram, da bomo spoštovali ustavo in zakone Jugoslavije. Hvala."
88,"Jaz sem sicer to delegatsko vprašanje naslovil na predsednika Republiškega komiteja za vzgojo in izobraževanje, pa kljub temu da je bilo vloženo, odgovora še ni. Seveda v kratkem pričakujem, zdi pa se mi potrebno o tem obvestiti tudi ta zbor, vsaj seznaniti ta zbor in pa javnost, saj gre za zelo pereč in globok ter že leta nerešljiv problem izvajanja obvezne telesne vzgoje na Univerzi v Mariboru, ki se je v tem šolskem letu tako zaostril, da izvajanje obvezne telesne vzgoje na tej univerzi sploh ni več mogoče."
137,"Že od leta 1975 je namreč obljubljeni univerzitetni športni cente. Univerza Maribor pa do danes ostaja najverjetneje edina v svetu, ki za rekreacijo svojih 7.100 študentov nima niti ene ustrezne telovadnice. Edini tovrstni objekt, je majhen telovadni prostor, je v študentskih domovih, ki si tega naziva niti ne zasluži, saj ima mnogo prenizek strop, nima prostora za tuširanje, ne za shranjevanje športnih rekvizitov, pa bo torej z letošnjim šolskim letom ostal zaprt, saj univerza ne more zagotoviti 90.000 dinarjev, kolikor naj bi po ocenah strokovne komisije stala sanacija posedenih tal in lukenj v tem prostoru. Univerza Maribor prav tako ne premore sredstev za najem ustreznih tovrstnih prostorov. Predsednika Republiškega komiteja za vzgojo in izobraževanje ter telesno kulturo zato sprašujem, kaj namerava Izvršni svet Republike Slovenije storiti za premostitev omenjenega problema. Prosim tudi za navedbo kratkoročnih rešitev. Hvala."
26,"Lepo pozdrav! Imam zelo kratko vprašanje, vprašanje pa je naslovljeno na Sekretariat za kulturo, glede na to pač, da sem bil izvoljen med zaposlenimi v kulturi."
85,"V časniku Delo smo danes, 4.10. prebrali novico o tem, da je sekretar Jugoslovanske selekcije mednarodnega združenja za sodobno glasbo Lojze Lebič na generalni skupščini v Oslu odpovedal kandidaturo Ljubljane kot organizatorke svetovnih glasbenih dnevov oktobra 1993 v Cankarjevem domu. Poleg razumljivih problemov v zvezi z aktualnimi razmerami v Jugoslaviji pa časnikar omenja tudi, citiram: ""Sklep slovenskega Republiškega sekretariata za kulturo, po katerem naj naš predstavnik v Oslu ne pristopi h kandidaturi."" Konec citata. Prosim slovenski sekretariat za kulturo, naj pojasni ozadje te svoje odločitve."
81,"Gospod Jože Berlec je posredoval pisno delegatsko vprašanje, ki je za vse, ki delamo v podjetjih zelo pomembno, in sicer prosi, da bi se nekaj spremenilo v pravilniku o načinu določanja zneska sredstev za izplačilo čistih osebnih dohodkov o načinu sestavljanja obračuna in o načinu pošiljanja tega obračuna SDK. Mislim, da je to takšna problematika, kjer gre za pravilno tolmačenje, kje in kakšen denar leži, da je treba to pobudo upoštevati in ji dati čimprejšnji odgovor. Gre seveda za velike zneske."
55,"Potem pa je še poslanski klub SKZ posredoval pobudo, da se sprejme ustrezen ukrep, ki bi zagotovil kmetom nakup goriva po ceni, ki ne vključuje cestnega prispevka, in sicer v količini, ki jo uporabljajo za potrebe kmetijske proizvodnje. Tu gre za nafto in mislim, da bodo te pobude tudi kmalu dobile svoj odgovor. Gospod Zabukovec."
91,"Včeraj sem dal eno pobudo na ustavni komisiji, vendar verjetno je bila že pozna ura pa na hitro je prišlo in se niso člani ustavne komisije izjasnili o tej pobudi. So rekli, naj jo posredujem kar direktno in jo tukaj ponavljam. Preden pa bi jo podal pa bi povedal, da je v zvezi z razmeroma zahtevno situacijo in s položajem Slovenije v Jugoslaviji in da ko se pogovarjam z ljudmi, pravijo, dajte biti no malo bolj enotni tam v skupščini. Drugo vse pa mislim, da je iz razmeroma kratke pobude razvidno."
63,"Takole se glasi. Glede na težak položaj Slovenije v jugoslovanski sedanjosti in glede na zahtevne naloge, ki so pred nami, predlagam, da stranke in delegati v Republiki Sloveniji sklenemo dogovor o tolerantnejšem koalicijskem sodelovanju v našem skupnem interesu. Dogovor naj velja vsaj za obdobje do 31.12.1990 in naj se skladno z njim v tem času vzdržujemo ekstremnih medsebojnih delitev oziroma polarizacij. Hvala lepa."
7,Hvala gospod Prelovec. Še kdo? Gospod Aksentijević.
3,"Hvala, Gospod Starc."
5,Hvala. Želi kdo razpravljati? Prosim.
136,"Sem poslanec s področja turizma. Da ne bi bilo nepotrebnih nesporazumov, tudi v dosedanji razpravi o tej materiji ni nihče imel namena odrekati pravice oblasti, da skrbi za družbeno premoženje ali državno premoženje, zato mislim, da so bile nekatere etikete, ki so bile v tej zvezi izrečene, nepotrebne. Samo, da ne bom začel, ker nas je predsedujoči opozoril, bi rad samo povedal, kako smo mi s področja gospodarstva čutili predlog, ki je bil podan najprej v obliki predloga poslanca v imenu Demosa in potem v obliki amandmaja k ustavnem zakonu. Namreč, mi smo čutili to kot nezaupanje ljudem, ki delamo v gospodarstvu, kot to, da mora nekdo dušebrižniško skrbeti za to, da ne bomo delali neumnosti in po svoje tudi kot slabo delovanje pravne države, ki ima vse orodje v roki, da lahko prepreči kakršnekoli malverzacije."
118,"Mislim, da bi bil skrajni čas, da se nehamo deliti na tiste, ki v gospodarstvu neodgovorno razmetavamo družbeno premoženje, in na tiste, ki ste dolžni, da nas v to preprečite, ampak da združimo sile, zato, da bomo iz tega gospodarstva preko sistema lastninjenja dosegli čim večje rezultate. Mislim, če to ne bi bilo tako, kot zdaj govorim, potem bi Izvršni svet že v ustavnem zakonu predložil amandma, ki bi začasno reševal te stvari. Zakaj pa sam zakon o lastninjenju ni dovolj tehtna obrazložitev, ali pa, da bi bil argument za to, da bi kljub temu moratorij bil ustrezen, je pa to, da bomo mi res verjetno dobili - in upam, da bomo dobili v krajšem času - zakon o lastninjenju."
58,"Vendar postopek za sprejem tega zakona po mojem bo trajal, kaj vem, nekaj mesecev - dva, tri mesece - in v tem času bi bilo na področju kontaktov s tujimi partnerji brezpravno stanje. Moram povedati, da predvsem na področju turizma ti kontakti zelo resno tečejo in sklepajo se pogodbe, ki jih bomo, ali preklicali ali pa nadaljevati s svojim delom."
41,"Ponovno poudarjam, nihče ne odreka oblasti, v tem primeru Agenciji, pravico, da preveri, ali je naše ravnanje ustrezno ali ni. In mislim, da je ta rešitev, ki je zdaj postavljena, ustrezna in tako rešitev smo tudi že na zadnji seji predlagali."
69,"Na koncu samo še en predlog. Predlagam, da sprejmemo v narekovaju, ne mi zameriti, ""moratorij"" na vse bodoče prenagljene odločitve, ampak da se poskušamo pravočasno dogovoriti, dovolj obrazložiti razloge, zakaj nekaj predlagamo. In potem bodo vse takšne situacije, kot je bila zadnja, po nepotrebnem odpadle. Predlagam in mislim, da je sedanja rešitev, ki jo Izvršni svet predlaga, zelo sprejemljiva in da jo tudi brez nekih posebnih komplikacij osvojimo. Hvala."
3,"Hvala. Prosim, Grašič."
156,"V mesecu avgustu in tudi v mesecu septembru sem pač kot neprofesionalni predsednik Zbora združenega dela obiskal kar precej občin in tudi obrtnikov in se udeležil tudi nekaj posvetovanj. Trdno sem prepričan, da sem na teh ""potepih"" dobro spoznal problematiko obrtnikov. In povsod, kjerkoli sem jih poslušal, sem dobil zagotovilo, da bi lahko obrtniki še veliko napravili za nas vse skupaj, če bi bili tudi mi, zlasti v zakonodajnih telesih, njim naklonjeni. Vi sami tudi veste, da imamo do obrtnikov še nekak realsocialističen odnos. Na eni strani govorimo, da jih potrebujemo, na drugi pa smo jim do onemoglosti zavistni. Ne vidimo predvsem njihovega dela, vidimo predvsem tisto, kar imajo. In zato se mi zdi totalno nepošteno v našem skupščinskem sistemu, slišali ste, totalno nepošteno, da sedaj ko imamo možnost, da bi nekaterim obrtnikom pomagali, da bi lahko tudi oni videli svojo perspektivo in eksistenco, da bi lahko tudi pri njih zaposlili več ljudi, jim nočemo pomagati."
112,"Mi smo zabetonirani z realsocialistično miselnostjo, ne vem, kje in kdo jo bo začel razsekavati. To je beton v nas. In zato sem jaz tudi proti temu zakonu, ki ga je zdaj predlagal Izvršni svet, zato, ker bo zakompliciral vso problematiko in bomo mi o njem razpravljali najmanj dva meseca, obrtniki pa bodo ostali na istem. Zato bi predlagal, da naš zbor združenega dela, vseeno gre naprej v razpravo, na skupno sejo in tam pač ugotovimo, ali je kaj posluha za obrtnike ali ne. Če ga ni, ga pač ni. Ampak zdi se mi, da ravno v našem Zboru združenega dela njim te poti ne bi smeli zapirati. Prosim, nadaljujte z razpravo."
37,"Spoštovani predsednik, spoštovani zbor! V imenu Socialistične stranke Slovenije me je doletela čast ali pa morda, da se izpostavim, da predlagam temu zboru in kasneje tudi skupščini, moji kolegi bodo v ostalih dveh zborih predlagali isto pobudo."
54,"Mislim, da boste vsi za to. In sicer, gre za pobudo za razpis plebiscita za samostojno državo Slovenijo. V skladu z nesporno in neodtujljivo pravico vsakega naroda do samoodločbe, upoštevajoč razvoj dogodkov v Jugoslaviji in nesporno izražen konsenz vseh strank v Skupščini Slovenije o tem, da opredelitev za doseganje polne državnosti Slovenije nima alternative."
18,"Predlagamo, da Skupščina Republike Slovenije razpiše plebiscit ljudstva Republike Slovenije za življenje v lastni, samostojni in suvereni državi."
66,"Za izvedo plebiscita naj skupščina pripravi in sprejme zakon o plebiscitu, ki naj podrobneje določi načine in vse, kar 2je potrebno za njegovo izvedbo. Plebiscit naj se razpiše predvidoma konec meseca oktobra ali najkasneje v začetku novembra leta 1990, torej pred sprejetjem Ustave Republike Slovenije. Če želite, bi vam kot obrazložitev prebral, kar pa bo v pisni obliki tudi predloženo vsem poslancem Skupščine Republike Slovenije."
90,"Kot prvič, edina legitimna in mednarodnopravna nesporna pot za dosego polne državne subjektivitete Republike Slovenije je samoodločba ljudstva Slovenije. Pravni in drugi pogoji za razpis plebiscita, kot načina samoodločanja ljudstva Slovenije, so v tem trenutku dani. Neizkoriščanje teh pogojev oziroma konkretne priložnosti zaradi morebitnega nastopa vojaške represije na tleh Jugoslavije ali zaradi kakih drugih razlogov, ki bi vsled kriznih razmer v državi utegnili nastopiti, bi lahko usodno vplivalo na nadaljnji razvoj procesov osamosvajanja Slovenije. Plebiscit je torej edina možna nenasilna in legitimna pot pravnega in dejanskega doseganja polne državnosti Slovenije."
32,"Kot drugo. Zakon o plebiscitu je potrebno sprejeti zavoljo znane neustreznosti sedanjega zakona o referendumu, jasno pa je tudi, da plebiscit za razliko od referenduma vsebuje elemente mednarodne kontrole izvedbe in postopka."
66,"Kot tretje: v primeru pozitivnega izida plebiscita, da se torej večina ljudstva Slovenije izreže za samostojno državo, mora Skupščina Republike Slovenije pričeti s postopki, ki naj voljo ljudstva popolnoma legitimno privedejo ""de facto"" v izstopanje iz jugoslovanske federacije. Ustrezna telesa in organi bi pričeli z intenzivnimi prizadevanji za ""de iure"" priznanja Republike Slovenije kot mednarodno pravnega subjekta. Šele v tem primeru postanejo taka prizadevanja sploh smiselna."
45,"Četrtič: upoštevajoč vse večji pragmatizem mednarodne skupnosti do možnih razpletov v Jugoslaviji ni razlogov, da bi verjeli, da bi ta spregledala akt najvišje možne stopnje legitimnosti, torej samoodločbo ljudstva Slovenije oziroma zopet to negativno reagirala. Z novo slovensko ustavno pa je nesporna tudi legalnost samoodločanja."
42,"Petič: vse teoretično normalno sosledje narekuje, da se po plebiscitu sprejme nova ustava, ki sankcionira na plebiscitu izraženo voljo ljudstva. Za njeno sprejetje potem referendum ni več nujen, sprejme pa se lahko zelo hitro oziroma nemudoma potem, ko je znan izid plebiscita."
42,In kot šestič: šele samoodločba ljudstva Slovenije omogoča kakršnekoli legitimne in legalne razmisleke o možnih povezavah z drugimi republikami oziroma težavami v okviru sedanje Jugoslavije ali pač izven nje. Tudi o tem je že bilo doseženo soglasje med slovenskimi strankami. Hvala lepa.
4,"Hvala lepa, gospod Iskra."
49,"Meni so rekli, da moramo vsi trije razpravljati iz naše klopi, bi pa še jaz nekaj postavil. Namreč vsi so se sedajle borili za neke pravice, jaz bi pa postavil vprašanje, kdaj bomo boljše delali in naj slovenska vlada odgovori, kako je s prehodom na evropski delovni čas. Hvala."
70,"Spoštovani predsednik, spoštovani zbor! Torej ta zadeva okrog prometnega davka se nam vleče že praktično čez celo poletje. Jaz bi bil čisto kratek in bi povedal samo, kakšna razlika je med predlogom Izvršnega sveta in predlogom, katerega ste vi obravnavali na prejšnjih sklicih. Prejšnji sklic oziroma prejšnji predlog sprememb zakona o posebnem prometnem davku se je nanašal samo na oprostitev prometnega davka, torej republiškega prometnega davka oziroma posebnega prometnega davka."
94,"Ta prometni davek v celotnem prometnem davku obsega približno 1/4. Izvršni svet je praktično že od vsega začetka pripravljal verzije in možnosti, kako bi pravzaprav ta problem, torej kompletnega prometnega davka za obrtnike in pa tudi za trgovce, rešil z eno kompleksno rešitvijo. Ta kompleksna rešitev pa ni bila možna toliko časa, dokler niso bile podane, da rečemo, pravne osnove za to. Pravna osnova za kompleksno rešitev prometnega davka za obrtnike in pa torej trgovce in kmete v celoti je pa sedanji ustavni zakon, ki suspendira zvezi zakon o prometnem davku, na kratko povedano."
37,"Sedaj, naj tukaj ta zbor presodi iz principa, da rečemo, racionalnosti, ali je smotrno isto zadevo obravnavati danes, s katero rešujemo samo en del prometnega davka in obnoviti razpravo na naslednjem zboru, kjer bomo zadevo reševali kompleksno."
105,"Jaz bi o tem hotel samo povedati, dati vam informacijo, ker sedanji predlog, ki ga je pripravljal Izvršni svet, bom rekel, je strokovno izredno zahteven. Zakaj? Predvsem zaradi tega, ker prometni davek zadeva najbolj občutljive točke, da rečemo, našega proračuna. To je sistem napajanja proračuna. In v tem je treba biti previden pri vsaki odločitvi, pri vsakem aneksu, pri vsakem amandmaju, da se sistem torej ne poruši in da nam iz sistema ne uide določena, kaj jaz vem, določeni zavezanec, ki ga v normalnih pogojih nismo želeli spustiti. Torej jaz bi dal presojo vam, da se sami odločite, ali je smiselno dvakrat razpravljati. Hvala lepa."
117,"To je sedaj malo težko, zaradi tega, ker dejansko je sprememba, ki je praktično amandma. To pa je sedaj trenutno na to, kar je v razpravi v skupščini, po vseh verjetnosti sploh ne moremo urediti. Tako bi predlaga, če ima kdo v zvezi s tem še kaj bistvenega, v zvezi s tem prometnim davkom, da se dogovorimo pač na zboru, tako kot smo se vedno do sedaj. Glasovali bomo. Pobuda je bila tu in sicer bomo najprej proceduro na skupnem zasedanju ali ne. Je prav tako, tisti ki ste iz obrti? Kdo je za to, da naš zbor zahteva in s tem tudi izpelje nadaljevanje te procedure o zmanjšanju prometnega davka na skupnem zasedanju vseh treh zborov."
3,Kdo je za?
3,Je kdo proti?
4,Se je kdo vzdržal?
5,Koliko nas je vseh prisotnih?
21,"Z res majhno večino gremo na skupno zasedanje, to je skupno sejo. Kako pa bo potem potekalo glasovanje, bomo pa videli."
4,Besedo ima gospod Jakič.
47,"Spoštovani zbor! sem tudi poslanec s področja obrti. Ravno danes zjutraj sem poslušal radio , kako je občina Radlje uredila oziroma če hočem kar malo grobo povedati, sprovocirala naš slovenski prostor, kako pomagati obrtniku, kako začeti odpirati novo zaposlovanje, kajti to je izredno pereč problem v danem trenutku."
97,"Slišali smo že podatke, da je bilo tam nekje okoli novega leta menda 14 ali 15 tisoč novih podjetnikov v Sloveniji in da ta velika količina novih podjetnikov ni zaposlila niti 1000 novih delavcev. Ta podatek pove, da nekje je neka zavora proti zaposlovanju. Da obstoji eno določeno stanje, katerega se ti mali podjetniki ali obrtniki, ker zdaj govorimo o enem in istem, pravzaprav o tistem elementu, ki bi lahko odpiral nova delovna mesta, da nekje je ta zavora zaposlovanja, da zato res tako, kot je gospod predsednik rekel, v preteklosti nismo naredili nič, oziroma zelo malo."
30,"Jaz bi rekel, da imam pripombe na ta predlog zakona, ker na strani tri drugi člen določa, da mora obrtnik, če stroj proda pred pretekom petih let, plačati prometni davek."
65,"Mislim, da v času, v katerem živimo, v tem hitrem tempu razvoja, Evropa in ostali razviti svet menja tehnologijo že tudi po enem letu, gotove sklope pa celo prej. Zato menim, da bi bil tak zakon zaviralen za obrt. Ne vidim nobenega razloga, da ne bi smel obrtnik prodati opreme imetniku pravice, to je obrtniku ali podjetju, ki ima pravico nabaviti opremo brez prometnega davka."
33,"Ker vse to osnutek novega zakona že zajema, mislim, da bi bilo potrebno zakon umakniti in počakati, da pride v skupščini na vrsto pravi zakon, ki vsebinsko zajema vse te stvari. Hvala lepa."
19,"Večina nas je vseeno nenapetih in ne prenapetih. Jaz bi, preden bom dal besedo drugemu, dal še eno pobudo."
156,"Gre za pobudo v zvezi s prometnim davkom. Vi veste, da smo to temo imeli na zadnji skupni seji, da potem nismo glasovali, ker pač ni bilo več dovolj poslancev in bilo je pozno. Pa še marsikaj je bilo verjetno vmes. No, danes bi naj nadaljevali o tej točki dnevnega reda, vmes je pa včeraj Izvršni svet sprejel besedilo zakona o spremembah in dopolnitvah zakona o posebnem prometnem davku, ki ga je želel, da ga bi dali na dnevni red in obravnavali po hitrem postopku. Glede na to, da imamo mi zdaj dogovorjeno stališče, da takšnih zakonov brez mnenj delovnih teles ne moremo dati po hitrem postopku na dnevni red zasedanje zborov, je to vprašanje odprto za naslednjo sejo našega zbora, ki bo, kot vam je znano, jutri teden že in če se bomo o tem davku že takrat pogovarjali, je pa možno tudi danes kaj dogovoriti. No in zdaj smo nekako v neki vmesni fazi."
138,"Na eni strani bi morali nadaljevati z našo pobudo na skupni seji, na drugi pa smo dobili zdaj predlog Izvršnega sveta in na zboru je, da se odloči o tem, ali gremo naprej z našo pobudo danes in se opredeljujemo o prometnem davku, ki se tiče direktno samo obrtnikov ali pa seveda potegnemo to našo pobudo nazaj in počakamo in obravnavamo predlog Izvršnega sveta. Jaz mislim, da smo se dobro razumeli. O tem predlogu Izvršni svet bo pa po vsej verjetnosti preveliko razprav, veliko bo verjetno tudi amandmajev zaradi tega, ker ne zajema samo obrtnikov in kmetov, ampak to razširja še na trgovske delovne organizacije in menim, da bo seveda tu kar veliko razprave in verjetno je prav, da v zvezi s to pobudo damo tudi našemu ministru za obrt gospodu Brezarju možnost, da pove nekaj stavkov. Prosim."
4,Besedo ima gospod Bizjak.
12,"Lepo bi bilo, če bi to obravnavali vsi klubi strank. Še kaj?"
4,"Hvala lepa, gospod Janko."
33,"Mogoče samo še to. Komisija za ustavna vprašanja je torej ugotovila, da z novim besedilom ustrezneje urejajo vprašanja, ki so bila postavljena kot sporna na sejah zborov in seji komisije z dne 28.9.1990."
55,"Predloženi predlog ustavnega zakona ne vsebuje več sporne 15. in 16. točke 4. člena, s katerim je bilo predlagano, da se v Sloveniji ne bi več uporabljala zakon o spremembah in dopolnitvah zakona o prometu in razpolaganju z družbenim kapitalom in drugi odstavek 35. in 38. člena zakona o spremembah in dopolnitvah zakona o podjetjih."
49,"Navedene določbe so nadomeščene z besedilom novega 5. člena predloga ustavnega zakona, ki določa, da se do uveljavitve republiškega zakona o privatizaciji obstoječa podjetja v družbeni lastnini lahko reorganizirajo v smislu navedenih zakonov, vendarle samo s predhodnim soglasjem Agencije Republike Slovenije za pospeševanje prestrukturiranja gospodarstva in spodbujanje prenove podjetij."
44,"V drugem odstavku tega člena pa je predlagano, da se tudi podjetja, ki so se do uveljavitve tega ustavnega zakona že reorganizirala, da uskladijo lastninska razmerja in organiziranost v skladu z republiškim zakonom o privatizaciji podjetij v roku, ki ga bo določil ta zakon."
49,"S tem se po mnenju komisije reorganizacije ne bodo zaustavile, omogočena po bo presoja teh procesov s strani za to pristojnega in strokovno usposobljenega organa v okviru Izvršnega sveta Skupščine Republike Slovenije. Ker boste to gradivo prejeli na skupni seji, je prav, da preberem 5. člen, ki je takšen:"
82,"""V Republiki Sloveniji se do uveljavitve republiškega zakona o privatizaciji podjetij obstoječa podjetja v družbeni lastnini lahko organizirajo kot podjetja v mešani lastnini z izdajo internih delnic po zakonu o spremembah in dopolnitvah zakona o prometu in razpolaganju z družbenim kapitalom - Uradni list SFRJ 46/90 ter po drugem odstavku 35. člena in 38. člena zakona o spremembah in dopolnitvah zakona o podjetjih, Ur.l. SFRJ, št. 46/90 samo s predhodnim soglasjem Agencije Republike Slovenije za pospeševanje prestrukturiranja gospodarstva in spodbujanja prenove podjetij."
41,"Drugi odstavek. Podjetja, ki so se do uveljavitve tega ustavnega zakona že organizirala kot podjetja v mešani lastnini, za izdajo internih delnic uskladijo lastninska razmerja in organiziranost z republiškim zakonom o privatizaciji podjetij v roku, ki ga bo določil ta zakon."""
12,"To je zdaj vse. Odpiram razpravo. Kdo želi razpravljati? Prosim, gospod Bizjak."
3,Hvala. Gospod Murko.
27,"Hvala. Jaz mislim da bi mi vseeno, če ni kaj tako zelo nujno, ker ob enih se bo začela skupna seja in da bi mogoče le zaključili."
25,"Glede na to, da je lastnina temeljna družbena kategorija in mi smo na lastni koži spoznali, da na tem področju se igrati, so posledice grozne."
100,"Samo v zadnjih 20 letih smo toliko ene organizacijske gimnastike delali v podjetjih, smo se v bistvu s tem ukvarjali. Od prvih amandmajev zakona o združenem delu t.i. 15. amandma leta 1970 in tako naprej. In vseskozi smo samo mislili, da bomo skozi te formalne, organizacijske oblike, ustvarjali bogastvo. In ga 20 let praktično ne ustvarjamo. Osebno menim, da tudi s tem vehementnim in ne vem, kakšnim lastninjenjem mislimo, da bomo kar postali bogati, kar tako. Lastninjenje bo dalo svoje efekte na delovanje ekonomije na dolge roke, na zelo dolge roke. Kratkoročnih efektov, trenutnih efektov je tukaj naivno pričakovati."
96,"Zaradi tega menim, da je ta rešitev, kot je danes podana, trezna, odgovorna, sprejemljiva in da se čimprej da na klop ta novi zakon o slovenski privatizaciji, za katerega računamo, da ga bomo čez teden dobili. In ni treba, da ga nekaj mesecev sprejemamo, mislim, da bi bil v roku dobrega meseca zakon sprejet. In dovolj časa, da paralelno in do konca leta vse te stvari peljemo, da bi z novim letom večina podjetij, tistih, ki si to želijo, se že s 1. januarjem organizirali na novo. Zaradi tega podpiram to zadevo, tako kot je zastavljena."
135,"Drugo pa bi želel posebej podpreti obljubo, da drugi predlog o moratoriju ali kontroli dovoljevanja prisvajanja nakupov nepremičnin, predvsem zemlje, tujcem. Za tako majhno državico, za tako majhen narod, kot smo mi, je to še posebej pomembno. Velike države, kot so ZDA, Rusija, Francija, Anglija imajo lahko bolj liberalno te zadeve. Ampak tako majhne državice, posebej kot smo mi, mora imeti dve temeljni stvari temeljito pod kontrolo: to je emigracijska politika, politika o državljanstvu svojih državljanov in pa pravico razpolaganja z nepremičninami. Mi si tu lahko vzamemo za vzor Švico. V Švici tujec zelo težko, če je sploh mogoče, dobi državljanstvo, kadarkoli nepremičnino v Švici. Slovenijo vidim s slovenske obale, v Istri. Če tukaj ne bomo nekaj ukrenili v nekaj mesecih, nas Italijani dobesedno pokupijo. Enostavno pokupijo. V nekaj mesecih. To pomeni to. Hvala lepa."
72,"Dragi gostje, cenjeni novinarji. Pričenjam s 6. sejo Zbora združenega dela Skupščine Republike Slovenije, ki sem jo sklical na podlagi 94. in 99. člena Poslovnika krajšem roku, kot je sicer določen v poslovniku, če je to potrebno zaradi preprečevanja in odpravljanja večjih motenj v gospodarstvu, kadar to zahtevajo interesi ljudske obrambe, varstva ustavne ureditve, večje naravne nesreče, zaradi postopka usklajevanja aktov, ki jih sprejema Skupščina SFRJ in zaradi drugih izrednih potreb republike."
49,"Toliko v opravičilo za hiter sklic, ker smo pač pretekli teden bili skupaj. Predvidevam, da bo delo potekalo dobro in če bo vse po sreči, bi imeli ob 13.00 uri skupno sejo v veliki dvorani. Prisotnih je trenutno skoraj 70 poslancev, 6 je opravičenih, tako da delamo popolnoma legitimno."
40,"Za današnjo sejo ste videli, da sem z vabilom predlagal samo dve točki dnevnega reda, in sicer: oceno stanja, nastalega zaradi nesprejetja ustavnega zakona za izvedbo ustavnega amandmaja 96 k Ustavi Republike Slovenije in 2. pobude, predlogi in vprašanja delegatov."
5,Pričenjam razpravo o DNEVNEM REDU.
31,"Želi kdo razpravljati? Če ne želi nihče razpravljati, menim, da lahko zaključim razpravo in moramo izvesti dvoje glasovanj. Najprej preveriti, koliko nas je prisotnih. Prosim vse, da se vključite. Ste vsi?"
9,Kdo je za sprejem teh dveh točk dnevnega reda?
3,Je kdo proti?
4,Se je kdo vzdržal?
5,Torej soglasno sprejet dnevni red.
20,"1. TOČKA DNEVNEGA REDA - OCENA STANJA, NASTALEGA ZARADI NESPREJETJA USTAVNEGA ZAKONA ZA IZVEDBO USTAVNEGA AMANDMAJA XCVI K USTAVI REPUBLIKE SLOVENIJE"
6,Iskreno bi vas najprej prosil naslednje:
147,"Mi tu ne bomo ocenjevali, kako je potekalo glasovanje, kdo je za kaj kriv, zaradi tega, ker so o teh zadevah dolžni razpravljati drugi, ne pa zbor. Mi imamo oceno stanja, nastalega zaradi tega in zato je tu nekaj čisto drugega v ospredju. Jaz sem tudi trdno prepričan, da je nemogoče pri tej oceni in ne bom ponavljal, vse vtakniti v pozitivne in negativne okvire, in zato lepo prosim, da tu danes resnično ne bi ocenjevali našega ali skupnega glasovanja, ker je to na kraju vseh krajev demokratična pravica vsakega posameznika; tako kot se je odločil: s prisotnostjo, odsotnostjo, s pritiskom pravočasno na gumb ali pa seveda z zakasnitvijo, to je njegova osebna in na kraju vseh krajev tudi demokratična pravica. Zato prosim, ne razpravljati o tem, prav pa je, da opozorimo vse klube poslancev, da tam mogoče opravijo oceno, to je pa seveda nekaj čisto drugega."
77,"In še eno. Res je, da smo zlasti mi v našem zboru povezani z odgovornim delom. In sestavni del odgovornega dela je tudi prisotnost na delu in potem prisotnost na seji do kraja. Tu gre najprej za poslušanje, potem pa za določanje. Da bi imeli vsi skupaj mogoče lažje stališče pri sprejetju ocene, smo povabili na našo sejo tudi gospoda podpredsednika Izvršnega sveta Skupščine Republike Slovenije dr. Jožeta Mencingerja in Republiškega sekretarja za zakonodajo gospoda Lojzeta Janka."
49,"Dogovorili smo se, da bi gospod Lojze Janko najprej spregovoril nekaj iz naslova prve točke dnevnega reda - ocene stanja nastale zaradi nesprejetja ustavnega zakona za izvedbo ustavnega amandmaja XCVI k ustavi Republike Slovenije. Besedo ima gospod Lojze Janko, član Izvršnega sveta Skupščine Republike Slovenije in republiški sekretar za zakonodajo."
116,"Spoštovani predsednik, delegati, poslanke! Mene moti najbolj to, da se je že ta dikcija prvega predloga v zboru skupščine zelo zavlačevala, ker vplačniki, obrtniki tega davka seveda so v tem težkem gospodarskem času v izredno podrejenem položaju seveda pri konkurenčnosti svojih izdelkov in pa seveda pri preveliki obremenitvi nabave tega materiala. Sedaj eno vprašanje bi bilo, ali bodo zbori, ki vemo, da smo se že mi v preteklosti otepali sprejemanja zakonov po hitrem postopku. Ali je sedaj to ena garancija, da bodo zbori sprejeli ta nov predlog, da se bo obravnaval po hitrem postopku, ker seveda tukaj le moramo imeti, da je nekje 33 000 teh uporabnikov, ki so tako v podrejenem položaju trenutno pri nabavi."
104,"No, bolj pa me še nekje mogoče, saj sem ga na klop dobil, bo mogoče gospod Brezar še dodatno pojasnil, me pa nekatere dikcije nekaterega novega predloga motijo, ker pač ne zajemajo nekatere, ker piše, da samo proizvodnje dejavnosti bodo oproščene plačila prometnega davka na to uporabo reprodukcijskega materiala. No, če bi rekel kemični čistilec ni proizvodna dejavnost je pa seveda uporabnik kemikalij, recimo teh surovin, kot bi rekel, bolj pomožni meterijal in tem novem predlogu, recimo nisem zasledil, da bi to dikcijo obravnaval, da bodo tudi ti porabniki oproščeni, ki predvsem uporabljajo pomožni material, mogoče razna maziva ali kemikalije ali ne vem, kaj."
146,"To nisem opazil v novem predlogu. Seveda, bojim se, kot so že bili samo pomisleki, kar sem že imel med priliko oni večer na skupnem zboru, da so nekateri, ki sedaj niso v prvi formulaciji zajeti kot svobodni poklici in pa še vsi ostali porabniki, da ne bi potem ta zakon zavlačevali, ker potem seveda bi, recimo, mi zelo kasnili s tem zakonom in se bojim prevelike reakcije, kako bi rekel, svojih volivcev. Ker, recimo, v tej prejšnji dikciji je to v 2.a členu bolj razčlenjeno, kot je pa ta nov predlog zakona. Jaz bi rekel samo to, da je sedaj treba pretehtati, ali bomo to spravili res tako pod streho, da bo potem v zadovoljstvo, ali je boljše iti s tem, kar že držimo. Včasih pregovor pravi: boljše vrabec v roki kot pa golob na strehi. No in s tem bi jaz tudi končal."
8,"Hvala. Želi še kdo razpravljati? Prosim, gospod Zabukovec."
149,"Spoštovani predsednik, spoštovani kolegi in kolegice! Delno mi je že kolega vzel misel, ampak ne glede na to postavljam, kljub temu, vprašanje. Obstaja namreč predpostavka - lahko, da gre sicer za novost pri tem delu, ko gre za dovoljenje, torej možnost napredovanja procesa in pa dovoljenja agencije, ampak nikjer ni napisano, v kakem času mora ta agencija reagirati. Ker lahko se zgodi, da sedajle navidezno izgleda, da je vse v redu, da pa je to filter, ki bo isto zadevo ustavil, celo lahko normalno, ker bo ta proces, ki je sedajle bil narejen, je tega verjetno veliko število in lahko se zgodi, da bo tudi objektivno težko vse narediti naenkrat. To mogoče kot dilemo in pa vprašanje, v kakem času mora agencija reagirati, ker do sedaj poznamo proces, da je firma ta sklep lahko sprejela preko svojega delavskega sveta in se je ta zadeva lahko začela odvijati v kratkem času."
46,"Mogoče pa kot sugestija za naprej. Veste, mi bomo vedno ostali v razmerju - gospodarstvo pa država. Država pa je na nek način konkurent ali pa bi rekel partner gospodarstvu in ravno take prave ljubezni vedno med nami tudi v bodoče ne bo, prav gotovo, da ne."
140,"Agencija bo torej državna ustanova in zadnjič smo slišali gospoda podpredsednika, da bo sigurno agencija imela vlogo takrat, ko bo šlo za dokapitalizacijo ali pa odprodajo firm. To se mi je zdelo normalno, sedajle si agencija jemlje še eno, še en posel zraven, to je to interno delničarstvo. Ali ne gre tu eventuelno za možno rešitev, ki smo jo dosedaj imeli kot državni filter, nasproti osebnih dohodkov? Do katere meje se te delnice lahko razdeljujejo? Ker točno vemo, kje je bil kratek stik. Kratek stik je bil pri nenormalno visokih masah osebnih dohodkov, ki so se skozi delnice porazdelile delničarjem. Mogoče tu en zakon v dveh, treh stavkih lahko to zadevo rešuje, pa ni potrebno, da se agencija zopet kot državna ustanova vključuje in si skozi to administrativno delo vleče k sebi. Za razmisliti, toliko samo kot sugestija! Hvala lepa."
25,"To pa ne mislim, da bi šlo sedajle za spremembo, jaz sem za ta način, ampak verjetno bomo en zakon dobili in takrat. Hvala lepa."
23,"Spoštovani zbor! Ustavni zakon za izvedbo amandmaja 96, ki obravnava odnos Republike Slovenije do zveznih zakonov, je po prepričanju Izvršnega sveta treba sprejeti."
111,"Gre namreč za postopno graditev suverene Slovenije, za sistema, ki za Slovenijo niso sprejemljivi. Tu ne gre samo za zvezne zakone s področja političnega sistema, gre tudi za vrsto zakonov s področja gospodarstva, za katere je Izvršni svet predlagal in potem ustavna komisija sprejela v ustavnem zakonu, ki ni bil žal sprejet. Gre namreč za izključitev iz republiškega pravnega sistema zakon o temeljih sistema družbenega planiranja, za zakon o temeljih davčnega sistema, za zakon o zadrugah, za en del zakona o združenem delu, za zakon o zvezni tržni inšpekciji in zelo pomemben je tudi zakon o obdavčevanju tega temeljnega prometnega davka, ko Izvršni svet želi izenačevati pogoje zasebnega in družbenega sektorja."
137,"Na zadnjem zasedanju je prišlo do različnih gledanj tudi na nujnost oziroma utemeljenost določitve začasnega moratorija na preoblikovanje družbenih podjetij preko internih delnic v družbe z omejeno odgovornostjo. Zlasti s strani Gospodarske zbornice Slovenije in tudi posameznih delegatov je bila izražena ocena, da si v republiki ne bi mogli privoščiti, da bi posegli v vse že začete postopke preoblikovanja podjetij v delniške družbe na tak način, kajti tak splošen moratorij, če želimo čimprej v tržno gospodarstvo, torej ni primerna oblika. Moram povedati, da ta ocena vendarle ni upoštevala dejstva, da je Izvršni svet predlagal, Komisija za ustavna vprašanja pa dala to v besedilo, samo začasno ustanovitev in to samo preoblikovanja na način internih delnic, kot je predvideno v spremembah zakona o podjetjih in zakona o družbenem kapitalu. Nikakor pa ne reorganiziranja organizacij oziroma podjetij na drugačne načina."
90,"No, po ponovni proučitvi tega vprašanja je Izvršni svet predlagal in danes imate na klopeh že v besedilu predloga ustavnega predlog, da se v tem vmesnem času do uveljavitve republiškega zakona o prodaji oziroma o privatizaciji podjetij, da se lahko opravljajo reorganizacije preko izdajanja internih delnic, ob predhodnem soglasju Agencije Republike Slovenije. Skratka tu gre za moratorij, ampak za določeno otežitev tega reorganiziranja, otežitev, ki je v interesu Republike Slovenije, da ne bi prihajalo do izrazitega podcenjevanja kapitala, do izrazitih tendenc, s katerimi se, prepričan sem, tudi ve ne strinjate."
108,"Skratka, da zaključim ta del, tu je sedajle v predlogu rezultat sporazuma in moram povedati, da so se tudi vsi poslanski klubi s tako rešitvijo strinjali in predlagam v imenu Izvršnega sveta, da takšen predlog sprejmete. Mislim, da je zelo dobro, da ste seznanjeni s tem, da potekajo sedajle zadnje sklepne delovne faze za pripravo zakona o privatizaciji podjetij. Predvidoma ga bo Izvršni svet naslednji teden imel na seji in ga boste v naslednjih dneh dobili in to je tudi izpolnitev tistega sklepa, ki je bil predlagan, da bi ob ustavnem zakonu zadolžili Izvršni svet, da predloži takoj, najpozneje pa v 15 dneh, republiški zakon o privatizaciji podjetij."
23,"Tak sklep uresničujemo in prepričan sem, da bomo v naslednjih dneh prišli do osnutka zakona, za katerega vem, da obstaja že veliko zanimanje."
90,"Mislim, da je prav, da vam tudi povem, da bo v teh dneh tudi pripravljen osnutek zakona o zavodih, da vendarle, ker vidimo, da federacija nikakor ne more priti do zakona o zavodih, ker se ta zadeva že vleče tretji mesec, smo se odločili, da bomo sami oblikovali zakon o zavodih, s katerim bomo razrešili ta ključna vprašanja, ki tudi vas tarejo pri preoblikovanju organizacij združenega dela s področja negospodarstva oziroma teh tako imenovanih neprofitnih organizacij, ki se nikakor ne morejo in ne smejo organizirati v podjetja ampak v zavode."
86,"Tako ta del intenzivno poteka in predlagam, da vendarle upoštevate te razloge, ki so vodili Izvršni svet k temu, da ni mogoče pristajati na razprodajanje družbene lastnine. In zato smo dosegli to točko, kjer se tak sporazum torej lahko doseže. Nikakor ne bi bilo dobro tehtati ali pa vas dajati pred odločitev, da imate na eni strani spremembo zakona o podjetjih, na drugi strani pa 26, 27 ključnih tudi zvezanih zakonov, pa da bi bili potem prisiljeni sprejemati odločitve, s katerimi se ne bi mogli strinjati."
49,"Mislim pa, da je bilo doseženo takšno soglasje in da ta začasna otežitev pravzaprav reorganiziranja izključno prek teh internih delnic, da je utemeljena in tehtna in da nikakor ne preprečuje reorganizacije podjetij, kot je bilo sprva slišati in kot je bilo kot ocena izraženo s strani Gospodarske zbornice Slovenije."
72,"Moram vam samo še to povedati, da je včeraj na Komisiji za ustavna vprašanja bil tudi predlog, da bi začasno ustavili tudi možnosti, da bi tujci prihajali do nepremičnin, do tega. Izvršni svet je danes na seji ta problem temeljito obdelal, ugotovil, da je to resnično velik problem, ker kaj nam pomaga nova republiška ustava, če pa bomo ali pa če bi v tem času nekontrolirano razprodali tujcem nepremičnine in druga bogastva."
116,"Izvršni svet predlaga, da po temeljiti oceni vsega stanja pride s posebnim ustavnim zakonom, kjer bo zavaroval to zadevo. Da pa ne bi šel zopet v splošni moratorij, ker vsaka taka prekinitev, pa čeprav za štiri, pet ali pa za šest mesecev, je vendarle neko nelogično ali pa nasilno poseganje v tudi morda pravilne in ustrezne akcije. Zato Izvršni svet v celoti sprejema tezo, da je treba na vsak način, še pred izdajo nove ustave in seveda vsekakor pred izdajo novega republiškega zakona, ki bo uredil lastninsko pravico tujcev na premičninah, da je treba položaj v celoti obvladati, obvladati v tej smeri, da ne bi sedajle prišlo do nekontrolirane razprodaje bodisi družbene lastnine bodisi privatne lastnine."
68,"Kajti to je problem, s katerim se pravzaprav tudi vse razvite družbe v svetu soočajo; problem, ki ga različno urejajo. Nobena država nima tako liberalnega pristopa, kot je bil uveden z junijsko spremembo zakona o temeljnih lastninskih razmerjih, ko je praktično dovolil, da tujec, čim, ima v bistvu dokazilo o opravljanju dejavnosti pri nas, da lahko prosto kupuje stanovanjske hiše, stanovanja, poslovne prostore, stavbna zemljišča in tako dalje."
17,"Vsaka država se ščiti pred takšnim ravnanjem in prepričan sem, da se bomo mi tudi, Hvala lepa."
39,"Mi smo zvezi vedno očitali, da stalno spreminja pogoje gospodarjenja. Ne bi rad lekcije delil, vendar, ker sami sedaj prihajamo v položaj, ko bomo urejali svoje področje tudi gospodarsko, tako kot si želimo, ni treba, da ponavljamo to napako."
65,"Gospodarstveniki si vijejo roke, pulijo lase, ker ne moreš načrtovati gospodarskega življenja, če se ti bistveni pogoji in gospodarske razmere, predpisi pa se ti tako rekoč tedensko ali mesečno spreminjajo. In poglejte, sprejeli smo zakon o podjetjih. Že trikrat je bil zdaj popravljen - in to v kratkem času - govorim za zvezo, zakon o družbenem kapitalu smo zdaj hoteli s tem moratorijem bistveno spremeniti itd., itd."
86,"Mislim, da ni izgubljen čas, če se bomo pri postavljanju tovrstne zakonodaje raje teden dni temeljiteje pozabavali in raje teden ali mesec dni pozneje sprejeli predpise. Zadnji predlog o splošnem moratoriju ni tako, kot je bil naprej formuliran celo o vseh statusnih spremembah, je praktično nerazumljiv. In zato smo bili tudi proti, tisti, ki na tem delamo ali imamo stike s tem, smo se pogovarjali z drugimi. Mislim, da je sedanja rešitev, kakršna je nekoliko kompromisna, pa vendarle bo zadovoljevala. Z njo smo dosegli tri učinke:"
30,"Prvič: preprečili smo prehudo zavoro, da ponovim besede, ki sem jih rekel včeraj na ustavni komisiji, mi ne potrebujemo zdajle v gospodarstvu zavor, ampak hude motorje, močne motorje, ne zavor;"
24,"Drugič: vzpostavili smo kontrolo s strani družbene, državne lastnine, torej preko vlade, agencije. In nemara moramo tej agenciji zaupati, da bo strokovno delo opravila;"
25,"In tretjič: to na pol rešeno stanje bo neke vrste prosila, da bomo čim hitreje izdelali tudi ta trajnejši zakon, ki bo urejal to področje."
11,"Še enkrat pravim, sedanja rešitev je za nas sprejemljiv. Hvala lepa."
60,"Glede na razmišljanja gospoda predsednika in predvsem me je spodbudil kolega Prelovec v tej situaciji, ko ugotavljamo, da imamo že 50.000 ljudi nezaposlenih, da jih bomo imeli čez 6 mesecev 100.000 ali pa 150.000 itn., da je vsako delovno mesto, ki ga lahko ekonomsko utemeljeno ohranimo naprej zelo pomembno. Sploh pa je pomembno ustvarjati pogoje za ustanavljanje novih delovnih mest."
55,"Mislim, da je ta pobuda izjemno pomembna, kako bi mi, ne samo pri obrtnikih oziroma podjetjih, ampak tudi v podjetjih, predvsem za zaposlovanje najprej začetnikov, mislim novih, mladih ljudi, ki stopajo šele na trg delovne sile, da se jim omogoči, da se podjetjem omogoči na ta način, da obstaja tu motiv, neka stimulacija, razne olajšave."
130,"Bom navedel primer iz Italije. V Italiji ima za vsakega novozaposlenega, prvič zaposlenega podjetje popolno olajšavo vseh davkov na njegovo plačo. Dve leti dela in dobi samo neto plačo, nobenih družbenih dajatev. Dve leti to traja, s tem da ga po dveh letih ni dolžan zadržati v službi. In tudi v teh zahodnoevropskih državah tudi ta delovna zakonodaja ni tako liberalna, da se lahko kar tako delavci odpuščajo, kadar se hoče. so določene obveznosti. In po izkušnjah v zadnjih letih je to tako blagodejno vplivalo na zaposlovanje in odpiranje novih delovnih mest, predvsem pa vpliva zelo stimulativno na mlade ljudi in si izredno prizadevajo v tem tako imenovanem začetniškem, lahko mu rečemo tudi pripravniškem ali preizkusnem obdobju, da si zelo prizadevajo, da jih potem delodajalci obdržijo naprej kot redno zaposlene."
115,"Zato podpiram to pobudo, lahko je tudi formuliramo zelo konkretno, da v tem času, v sklopu teh stvari, ko se pogovarjamo o olajšavah za obrtnike in nove podjetnike in vse te zadeve, da to uredimo, ker osebno tudi spoznamo, da teh, ne vem, koliko,m ki se jih je zdaj v zadnjih šestih mesecih v Sloveniji odprlo, teh individualnih podjetij, da je to v veliki meri špekulativnega značaja, da so to ljudje, ki so zaposleni v podjetjih, paralelno pa si odpirajo svoje firme, pa da ne bi spet koga obdolžil vemo, da se tukaj tudi dokaj nekontrolirano preliva premoženje, da se pa dejansko ne ustvarja novih delovnih mest. In to je zelo akuten problem. Hvala."
20,"Hvala, to je bil Marjan Starc. Novinarjem v vednost zaradi tega, da ne bo prišlo do pomote. Prosim, gospod Avberšek."
15,"Besedo ima gospod Janko, član Izvršnega sveta Skupščine Republike Slovenije in republiški sekretar za zakonodajo."
76,"Verjetno je to pobuda, ki bi bolj sodila na skupno sejo. Vendar zadnjič se mi je že zgodilo, da nisem dobil besede ob koncu in tudi danes ni predvidena točka vprašanja in pobude in zato sem to na to sejo dal. Morda bi bilo primerno, če bi mi stališče zavzeli, če me podprete, potem bi bila to pobuda Zbora združenega dela. Žal pa v tej skupščini pobude Zbora združenega dela niso preveč priljubljene in preveč odmevne."
20,"Mislim pa da to je ena takih, ki bi vsakemu dobro mislečemu in ne prenapetemu Slovencu zdaj kar prav prišla."
6,"Dobro. Še kdo? Prosim, gospod Drame."
97,"Spoštovani predsednik, poslanci in poslanke! Rad bi najprej rekel, da je prav gotovo to, kar nam je danes predstavljeno, dokaz, da se ne da najti rešitev, ki je za večino sprejemljiva. Škoda, da se ta že ni prej. Jaz bi vseeno rad na to kar je zdaj predlagano, še nekaj vprašal. Rad bi še nekaj dodatnih pojasnil glede na to, da tega še tudi nismo dobili v roke. Preden bi pa seveda ta vprašanja postavil, bi pa vseeno rad še enkrat rekel, kje so bili tisti osnovni razlogi, da smo predlagali, da se najde delno spremenjena rešitev."
109,"Mi smo na zadnji seji razpravljali o izredno perečih problemih v gospodarstvu in eno od perečih področij, kjer ta so in ki zahtevajo čimprejšnjo rešitev, je seveda tudi vprašanje, kje dobiti dodatni trajni kapital. V tem zakonu z internimi delnicami, vsaj v nekaterih podjetjih, med drugim tudi tam, kjer sam delam, smo videli, da tu je določena možnost postopne pridobitve dodatnega trajnega kapitala, ki pa seveda ni samo v interesu vodstva, pa direktorja, ampak tudi, po mojem trdnem prepričanju, v interesu vseh zaposlenih. Zakaj? Zato, ker bi se na ta način zmanjšal strošek visokih obresti za sposojen denar in del tako visokih obresti bi lahko šel za osebne dohodke."
46,"Mislim, da zato ni primerno in čutim se tudi sam obdolženega v javnih medijih in v teh prostorih, da so vsi tatovi, ki to delajo. Mislim, da temu ni tako, delamo, smo in še delamo v okviru veljavne zakonodaje, seveda tudi ne samo za svoj interes."
94,"No pa, da grem resnično h konkretnim vprašanjem. Moje prvo vprašanje je seveda povezano s tem, ali bo oziroma najprej to, kakšni bodo kriteriji te agencije, ki bo dajala dovoljenja ali soglasja, če je v tem tudi že kaj povezanega ali okvirno predeljenega? Skrbi me seveda to, da kot mi je do sedaj poznana vsebina republiškega zakona, da bodo motivi za nakup teh ali drugačnih delnic s strani zaposlenih v okviru republiške zakonodaje bistveno manjši in seveda s tem bo zmanjšan interes in s tem manjša možnost rešitve že prej opisanega problema podkapitalizacije podjetij."
116,"Drugo, če prav razumem se s sedanjo spremembo zadržuje tak tekst konkurenčne klavzule, kakršnega prinaša zakon o spremembah in dopolnitvah zakona o podjetjih. Moram najprej reči, da se tudi sam zavzemam za to, da je potrebna ta konkurenčna klavzula, samo taka definicija konkurenčne klavzule, kot je v dopolnitvah in spremembah zveznega zakona o podjetju ni življenjska, ni realna. Naj povem primer: v primeru, da je v določenem podjetju oseba x pod konkurenčno klavzulo in se ta oseba poroči, oče ali mati tega življenjskega partnerja je seveda zaposlena nekje drugje v podjetju, kjer opravljajo enako dejavnost. Od jutri tam ne sme več delati. To mislim, da je dokaz, da ni mogoče tako konkurenčno klavzulo v življenju speljati."
23,"Zavzemam se seveda samo zato, da bodo seveda tudi v predpisih tako stvari opredeljene, da jih je mogoče v življenju speljati. Hvala lepa."
94,"Hvala. Pobude še lahko pisno oddate. Jaz bi predlagal naslednje: potem imamo ob 13. uri skupno sejo, ta skupna seja bo zopet razdeljena na dva dela. Najprej imamo ustavni zakon, potem bo verjetno gospod Bučar še kaj povedal v zvezi z aktualnostmi, ki se dogajajo okrog nas ta čas in potem bi nadaljevali v zvezi s prometnim davkom. O tem nimamo kaj veliko govoriti, bomo pač glasovali in potem bo zaključeno. Ampak lepo vas prosim, jutri teden ob 10. uri se zopet vidimo, ponovno v tisti dvorani, v kateri smo pričeli, tam na CK-ju."
7,In za danes bi zaključili. Najlepša hvala.
